<strong>Таня Гелетюк – Непроханий гість</strong>
<p>Непроханий гість ти в моєму житті!..<br />
Як вітер влетів у прочинені двері,<br />
Порушив мій спокій і тишу мою,<br />
Сполохавши струни завмерлі.<br />
Ти вірвався пекучим теплом,<br />
Ароматом весняних конвалій,<br />
І нестримним потоком дощів,<br />
Заховавши відлуння реалій.<br />
І фіалковим медом лугів,<br />
Яблуневим солодким медом…<br />
Ти поїв мої спраглі вуста<br />
Під блакитним бездонним небом.<br />
Барвінкові духмяні слова<br />
І багряні солодкі ночі…<br />
Досі сняться мені чарівні<br />
Голубі василькові очі.<br />
Цілував мої руки бліді<br />
І тендітні тремтячі плечі,<br />
І буяли та квітли сади,<br />
І кохали серця молодечі,<br />
І горіли бажанням зорі,<br />
Шелестіли доспілі жита,<br />
І гукало поле безмежне,<br />
Холодила ноги роса…<br />
Пестило сонце, жовтувате сонце<br />
Непрохане щастя моє…<br />
Ти ввірвався у зболене серце,<br />
Загубивши в пориві своє…</p>

<div></div>