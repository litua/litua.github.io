<strong>Євген Маланюк – Серпневі строфи</strong>
<p>Літо тане, як віск. Догоряє підскарбій-серпень.<br />
Смертна постеля його — золото пізніх плодів.<br />
Не поспіває строфа вслід легкостопій Евтерпі —<br />
В вірші блаженно-важкім никне далекий спів.</p>

<div>




</div>

<p>Літо гусне, як мед. Бджоли в солодкій утомі<br />
Нижче і нижче гудуть. Струни снуються в стернях.<br />
…Усміх майбутньої матері в зорі твоїм, а не пломінь.<br />
І багряніє поволі захід короткого дня.</p>

<div></div>