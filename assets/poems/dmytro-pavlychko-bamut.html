<strong>Дмитро Павличко – Бамут </strong>
<p>Тримайся, дорогий Бамуте,<br />
Бо йде на тебе врем’я люте,<br />
Час крові, полум’я, наруг,<br />
Ідуть убивці і бандити<br />
Пограбувати і спалити<br />
Чеченський непокірний дух.</p>

<div>




</div>

<p>Ідуть, немов скелети з Лети,<br />
Одягнені в бронежилети<br />
Безликі, темні кістяки.<br />
На їх шапках — орли двоглаві,<br />
Вони впадуть, а ти ж у славі<br />
Віки стоятимеш, віки!</p>
<p>Вічми московського холопа<br />
На тебе дивиться Європа,<br />
Та совість в ній ще оживе,<br />
Бо тричі ти вмирав за неї<br />
І, мов коня, поїв з траншеї<br />
Свободи Сонце світове.</p>
<p>***</p>

<div></div>