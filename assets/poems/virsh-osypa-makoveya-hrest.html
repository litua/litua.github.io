<strong>Осип Маковей – Хрест</strong>
<p>І тут у горах хрест! От край проклятий!<br />
Куди не глянеш, Бог на хресті розп’ятий.</p>
<p>Знання нема, а крізь безодня віри,<br />
І всюди рабських шибениць без міри.</p>
<p>Землею гомонять пісні воскресні,<br />
А люди ждуть на ласощі небесні.</p>
<p>Споганюють святе лице природи<br />
Страшним кінцем Христової пригоди.</p>

<div>




</div>

<p>Самі ж ідуть чортівськими шляхами —<br />
Звірюки від колиски аж до ями!</p>
<p>О, Христе, глянь: ті Юди та Пілати<br />
Від Тебе ждуть небесної заплати!</p>
<p>Хрестом Твоїм зацитькують сумління,<br />
А їх серця, як ті хрести — з каміння.</p>
<p>І шибениця в їх домах єсть Богом,<br />
А Ти стоїш, Ісусе, за порогом…</p>
<p><em>1898</em></p>

<div></div>