<strong>Іван Франко – «Колись в сонетах Данте і Петрарка…»</strong>
<p>Колись в сонетах Данте і Петрарка,<br />
Шекспір і Спенсер красоту співали,<br />
В форму майстерну, мов різьблена чарка,<br />
Свою любов, мов шум-вино, вливали.<br />
Ту чарку німці в меч перекували,<br />
Коли знялась патріотична сварка;<br />
«Панцирний» їх сонет, як капрал, гарка,<br />
Лиш краску крові любить і блиск стали.<br />
Нам, хліборобам, що з мечем почати?<br />
Прийдесь нову зробити перекову:<br />
Патріотичний меч перекувати<br />
На плуг – обліг будущини орати,<br />
На серп, щоб жито жать, життя основу,<br />
На вили – чистить стайню Авгійову.</p>

<div>




</div>

<p>24 сентября 1889</p>

<div></div>