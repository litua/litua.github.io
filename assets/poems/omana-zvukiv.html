<strong>Ірина Галинич – Омана звуків</strong>
<p>Твої слова – зрадливі фарисеї.<br />
ховають зло, а на устах тремтять.<br />
В твої слова закохані нові ідеї<br />
поміж ряків яких і божевілля й шал летять.</p>
<p>В них часто марення блукає<br />
і часто їх пронизує фальшивий жаль.<br />
В них гріх своїх дітей ховає,<br />
у них живе поразка і печаль.</p>

<div>




</div>

<p>Ти ними хвацько вмієш керувати:<br />
літають птахом і бринять, як дзвін.<br />
Ти воскресаєш ними й вмієш убивати.<br />
У них тягар земний і легкість всіх пір”їн.</p>
<p>Немов метелики в саду вони кружляють,<br />
вони жвавішають й раптово сплять!<br />
Вони мене в мені вбивають…<br />
і божеволіють в мені, й в мені мовчать.</p>
<p><a href="http://onlyart.org.ua/?page_id=514">до переліку віршів Ірини</a></p>

<div></div>