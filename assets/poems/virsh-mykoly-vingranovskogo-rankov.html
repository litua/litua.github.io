<strong>Микола Вінграновський – Ранковий сонет</strong>
<p>Ти — вся любов. Ти — чистота,<br />
Довірливість благословенна.<br />
Твоя краса мені свята,<br />
Твоя любов мені священна.</p>
<p>Трояндо неба і землі,<br />
В тобі всі їхні барви грають…<br />
У мене сльози розцвітають,<br />
Цвітуть думками на чолі.</p>

<div>




</div>

<p>В будинок твій я входжу, наче в сад,<br />
І для тривог моїх, турбот моїх. досад<br />
Мені дарує він красу землі і неба.</p>
<p>Я першим поглядом завжди дивлюсь на тебе,<br />
Тобі присвячую я літ своїх світання,<br />
Весну думок, весну свого кохання.</p>
<p><em>1957</em></p>

<div></div>