<strong>Максим Рильський – Яблука доспіли…</strong>
<p>Яблука доспіли, яблука червоні!<br />
Ми з тобою йдемо стежкою в саду,<br />
Ти мене, кохана, приведеш до поля,<br />
Я піду — і може більше не прийду.</p>

<div>




</div>

<p>Вже й любов доспіла під промінням теплим,<br />
І її зірвали радісні уста, —<br />
А тепер у серці щось тремтить і грає,<br />
Як тремтить на сонці гілка золота.</p>
<p>Гей, поля жовтіють, і синіє небо,<br />
Плугатар у полі ледве маячить…<br />
Поцілуй востаннє, обніми востаннє;<br />
Вміє розставатись той, хто вмів любить.</p>
<p><em>1911—1918</em></p>

<div></div>