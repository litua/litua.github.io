<strong>Іван Котляревський – Чого ж вода каламутна…</strong>
<p>Чого вода каламутна —<br />
Чи не хвиля збила?<br />
Чого ж я смутна, невесела,<br />
Чи не мати била?</p>
<p>Мене ж мати та й не била —<br />
Самі сльози ллються:<br />
Від милого людей нема,<br />
Від нелюба шлються.</p>

<div>




</div>

<p>Де ти, милий? Подивися —<br />
Яку терплю муку;<br />
Прилинь, прилинь, моє серце, —<br />
Беруть мою руку.</p>
<p>Швидше, милий, рятуй мене<br />
Від лютої напасті:<br />
Як з нелюбом мені жити,<br />
То ліпше пропасти.</p>

<div></div>