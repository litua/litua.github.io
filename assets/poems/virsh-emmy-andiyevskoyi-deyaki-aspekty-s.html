<strong>Андієвська Емма – Деякі аспекти світла</strong>
<p>Струс.  Поле  закрутилося  тюрбаном<br />
І  —  до  ноги  —  структури  апатичні.<br />
Усе,  що  доти  —  виважене  й  точне,  —<br />
На  скрині  дно,  —  на  ній  сидять  бабуні</p>
<p>Із  присмерку,  із  гною  і  ебену,<br />
І  —  ні  шпарини  —  в  збочення  чи  втечу.  —<br />
Ядро  буття  —  пришвидшену  летючість,  —<br />
Долоню,  що  —  й  крізь  ночі  горобині.  —</p>

<div>




</div>

<p>Головоногі  дмухають  в  козиці,<br />
Аби  —  на  пил  —  процес  механізацій<br />
І  —  хоч  на  мить  —  у  вічність  контрамарку.</p>
<p>І  кожен  —  на  свою  —  єдину  мірку  —<br />
Молотить  прірву,  що  над  ним  тяжить.  —<br />
Для  пітьми  —  й  дух  —  бандитський  ватажок.</p>
<p><em>2002</em></p>

<div></div>