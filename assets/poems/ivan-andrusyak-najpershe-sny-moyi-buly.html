Іван Андрусяк – найперше сни мої були…<p><em>the first of all my dreams…</em></p>
<p>найперше сни мої були<br />
коханцем, що його вели<br />
чуття (замріяного) крізь<br />
зелений містерійний ліс</p>
<p>аж тут вривався інший сон —<br />
скажене небо; листя сонм<br />
у танці дикому (довкруж<br />
двох зляканих невинних душ)</p>

<div>




</div>

<p>та скоро згас і цей порив:<br />
у велетня лиш два малих<br />
дитячих сни (як ляльки дві)<br />
під вічним снігом ледь живі.</p>
<p>А потім тихо плакав сплюх:<br />
ранкові сни де обидвох<br />
їх розбруньковує весна<br />
— так додивлялася вона</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>