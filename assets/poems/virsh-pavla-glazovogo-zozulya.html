<strong>Павло Глазовий – Зозуля</strong>
<p>Злий, сердитий з полювання повернувся зять.<br />
Теща зразу ж причепилась і давай пилять:<br />
— Де ти ходиш, де ти бродиш, хочу знати я!<br />
Є у тебе жінка, діти? В тебе є сім’я?<br />
Як субота — за рушницю і побрів у ліс… —<br />
Зять надувся: — Причепилась, взяв би тебе біс.<br />
— Це мене? — жахнулась теща. — Знай же людоїд,<br />
Я ще житиму на світі двадцять дев’ять літ.<br />
— Звідкіля ці точні дані? — блимнув оком зять.<br />
— Як не віриш, то зозулю можеш запитать.<br />
Закувала божа птиця у садку у нас<br />
І мені “ку-ку” сказала двадцять дев’ять раз. —<br />
Це почувши, зять рушницю як хапне свою.<br />
— Де вона, та клята птиця? Я її уб’ю!</p>

<div></div>