<strong>Олена Теліга – Весняне</strong>
<p>Розцвітають кущі жасмину,<br />
Грає сонце в височині!<br />
Чи зустріну, — чи не зустріну?<br />
Чи побачу тебе, чи ні?</p>
<p>І куди б скерувати кроки,<br />
Щоб тебе я могла знайти?<br />
Тільки бачу, іде високий,<br />
Приглядаюсь, чи тож не ти…</p>

<div>




</div>

<p>І не вітряно і не хмарно,<br />
Все заповнює весняний сміх!<br />
Цілий день я проброжу марно,<br />
Не зустрівши очей твоїх.</p>
<p>Та зате серед ночі, любий,<br />
У весняному моєму сні, —<br />
Поцілуєш мої ти губи<br />
І щось ніжне шепнеш мені.</p>

<div></div>