Олеся Крисько – Мені знов губитись між довгими…<p>Мені знов губитись між довгими, заплутаними провулками,<br />
Вдягатись тепліше, бо все ж таки на дворі осінь,<br />
Пити каву і палити цигарки ментолові десь за лаштунками,<br />
Вірити в щастя, шукати його і вплітати у коси.<br />
Гріючись, тримати руки замерзлі в старої куртки кишенях,<br />
Ховати очі від усіх байдужих навколо у сутінки.<br />
І вічно за щось у когось просити прощення,<br />
Щоб не доводилось совість ховати далеко по кутиках.</p>
<p>Мені набридло в ці ролі вживатися<br />
І витісняти із них себе.</p>

<div>




</div>

<p>І знову щоденно ковтати повітря, не дихати тижнями.<br />
Захлинаючись марними сподіваннями, відкладати їх в папку “на завтра”.<br />
Знов відпускати думки і вважати їх вільними,<br />
Перетирати минуле, готуючись до нових стартів.<br />
Я так втомилась і більше не хочу блукати підземними переходами,<br />
Натомість мені би погрітися краще у твоїх обіймах.<br />
Мені б до тебе… та ми один одному не підходимо…<br />
Хоч і маємо точок перетину декілька спільних.</p>
<p>Знаєш, все, що мені потрібно сьогодні – це лишень обійняти тебе…</p>
<p>автор:  <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>