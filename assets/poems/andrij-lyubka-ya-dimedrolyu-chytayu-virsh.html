Андрій Любка – Я дімедролю. Читаю вірші.<p>Я дімедролю. Читаю вірші.<br />
Багато бухаю. Багато сплю.<br />
Залізаю у сон, наче у нішу.<br />
Я матюкаюсь. Але не курю.</p>
<p>Я деградую. І пишу вірші.<br />
Багато бухаю. Багато сплю.<br />
Вилізаю зі сну, наче із ніші.<br />
Люблю кайфувати в вечірню пору.</p>

<div>




</div>

<p>Я декламую незграбні вірші.<br />
Багато бухаю. Багато сплю.<br />
Знаєш, часи стали зліші.<br />
Знаєш, начхати мені на весну.</p>
<p>Я дімедролю. Читаю вірші.<br />
Багато бухаю. Багато сплю.<br />
Знаєш, вірші стали гірші.<br />
І чай мені не до смаку.</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>