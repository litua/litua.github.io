<strong>Андієвська Емма – Навколо троянди (сонет)</strong>
<p>Як  тяжко  з-під  усіх  нашарувань<br />
Троянду  крізь  століття,  що  росла<br />
На  тих  відтинках,  де  тепер  паслін<br />
І  морок,  що  без  нутрощів  живе.</p>
<p>Відноги  часу  майже,  як  пливун,<br />
Усе,  –  що  добре,  і  усе  що  зле.<br />
Троянди  спалах  –  чи  крізь  нетрі  слон,<br />
Що  –  навпростець  –  з  віків  –  із  котловин?</p>

<div>




</div>

<p>В  мікроскопічнім  супернови  вибух.<br />
Забутий  океан  в  пелюстці  вабить,<br />
На  перли  обертаючись  клейкі,</p>
<p>Які  –  над  домовиною  –  рука.<br />
І  тільки  в  серці  б’є  перемикач,<br />
Що  –  на  вогонь  –  і  найдикіший  кич.</p>

<div></div>