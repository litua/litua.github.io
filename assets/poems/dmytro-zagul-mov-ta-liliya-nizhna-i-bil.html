<strong>Дмитро Загул – “Мов та лілія ніжна і біла…”</strong>
<p>Мов та ліля ніжна і біла,<br />
Що росте на дзеркальній воді,<br />
Так і ти в моїм серці зацвіла,<br />
Пелюстки розгорнула бліді.</p>

<div>




</div>

<p>Нахилила маленьку головку<br />
І до серця шепочеш: люблю…<br />
І листками м’якенького шовку<br />
Оповила ти душу мою.</p>
<p>Я з коханн і сохну, і млію,<br />
Та ніколи його не згашу,<br />
Бо в душі я твій образ лелію,<br />
Мов лілею ту, в серці ношу.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА ІІ”</p>

<div></div>