<strong>Анна Ахматова – “І знов мені листа не принесли…”</strong>
<h3><em><strong>в перекладі Марти Тарнавської</strong></em></h3>
<p>Анна Ахматова<br />
<em>Сегодня мне письма не принесли…</em></p>
<p>* * *</p>
<p>І знов мені листа не принесли:<br />
Невже забув, невже кудись поїхав?<br />
Весна дзвенить, як срібні трелі сміху,<br />
У гавань з моря кораблі прийшли.<br />
І знов мені листа не принесли…</p>

<div>




</div>

<p>Він був зо мною зовсім ще недавно,<br />
Ласкавий, і закоханий, і мій,<br />
Та це було тоді ще — узимі,<br />
Тепер весна — і смуток непоправний.<br />
Він був зо мною зовсім ще недавно.</p>
<p>Я чую трепет лагідних смичків,<br />
Мов передсмертний біль, по струнах б’ється<br />
І страшно так, що серце розірветься,<br />
Не допишу я ніжних цих рядків…</p>
<p>***</p>

<div></div>