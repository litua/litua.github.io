<strong>Людмила Васильєва – Хай мине років сто, або триста…</strong>
<p>Хай мине років сто, або триста,<br />
До історії сплине наш час…<br />
І хвилює мене особисто,<br />
Що нащадки розкажуть про нас?<br />
Чи судитимуть наші онуки<br />
По заслузі, по справжнім ділам?<br />
Чи повірять у горе та муки,<br />
Що здолали на злість ворогам?<br />
Чи прийдуть до могил наших древніх<br />
Із повагою та відчуттям,<br />
Що жили ми таки недаремно,<br />
Незалежність сплативши життям?<br />
Чи озветься в душі тиха пісня,<br />
І чи мову батьків збережуть?<br />
Чи у праці суспільства корисній<br />
Українці шлях власний знайдуть?<br />
Хай не зараз! Років через триста<br />
Буде справжній народ, не жебрак!<br />
І станцюють нащадки барвисто<br />
На кістках наших справжній гопак!</p>

<div></div>