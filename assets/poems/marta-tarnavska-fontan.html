<strong>Марта Тарнавська – Фонтан </strong>
<p>Фонтан — чи пам’ятаєш ти фонтан,<br />
що розсипав п’янкий дурман<br />
і шуму океан?</p>
<p>Цей день — чи пам’ятаєш ти цей день:<br />
душа дзвеніла від пісень —<br />
це був прекрасний день!</p>
<p>Так, наче промінь заблис,<br />
у тьмі самоти блиснула ти,<br />
так, як ряхтить падолист —<br />
щоб у красі відійти…</p>

<div>




</div>

<p>Фонтан, чи пам’ятаєш ти фонтан,<br />
що розсипав п’янкий дурман<br />
і шуму океан?</p>
<p>Здається, що був лиш сон це —<br />
це наше rendez-vous:<br />
та в очах промінням грало сонце,<br />
ти була тут справді, на яву.</p>
<p>Іду щодня до фонтана,<br />
слухаю, як шумить:<br />
в цьому шумі туга моя п’яна —<br />
ах, з’явися з’яво, хоч на мить!</p>
<p>1972</p>

<div></div>