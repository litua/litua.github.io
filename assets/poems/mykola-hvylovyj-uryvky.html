<strong>Микола Хвильовий – Уривки</strong>
<p><strong>І</strong></p>
<p>В темно-синю ніч<br />
Ми по драбині на спис.<br />
Наша струмоч’я річ<br />
З нами на зоряний віз.<br />
Вітер в оглоблі хмар,<br />
Місяця ріг — дуга,<br />
Грім один удар —<br />
О буревіє, шугай!</p>
<p>Хутко небесний килим<br />
Блузою буде весь,<br />
Буйно-залізний грім<br />
Грюком оддасть честь.</p>
<p>Хочемо ще капелюх —<br />
Онде Волосожар,<br />
3 різнокольорих дуг<br />
Зробимо пояса шар.</p>
<p>Ми роздеремо ніч,<br />
Задзеленчить зоря,<br />
Наша біжуча річ<br />
Лине туди, за моря.</p>
<p><strong>II</strong></p>

<div>




</div>

<p>На Марс! На Марс! В ряднині хмари,<br />
Що суне в пащі димарів,<br />
Під молотків міцні удари<br />
Наш натовп вгору —<br />
Летів.</p>
<p>Уже земля, як всі планети —<br />
Як зірка оком у глибінь.<br />
А ми… а ми — що блиск комети,<br />
У сферах сонця — голуби.</p>
<p>А там життя, там — не провалля,<br />
Країни інші систем други?х…<br />
Наш пал туди, все вище, далі,<br />
Як фуга біг.</p>
<p>Сатурн горить, чекає натовп…<br />
Чекай, чекай! до тебе ми —<br />
Нас цілий світ, нас так багато,<br />
Ми весняні, гучні громи.</p>
<p>І пал наш знову прямує в Космос,<br />
А наше серце — в гондолі злив…<br />
Туди, в блакитні гарячі грози,<br />
Стрілою натовп —<br />
Летів.</p>

<div></div>