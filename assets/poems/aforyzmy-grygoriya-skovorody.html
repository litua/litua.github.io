<strong>Афоризми Григорія Сковороди</strong>
<div>Хто думає про науку, той любить її, а хто її любить, той ніколи не перестае вчитися, хоча б зовні він і здавався бездіяльним.</div>
<div>© Григорій Сковорода</div>
<div>Ні про що не турбуватись, ні за чим не турбуватись – значить, не жити, а бути мертвим, адже турбота – рух душі, а життя – се рух. </div>
<div>© Григорій Сковорода</div>
<div>Що може бути солодше за те, коли любить і прагне до тебе добра душа? </div>
<div>© Григорій Сковорода</div>
<div>Надмір породжує пересит, пересит – нудьгу, нудьга ж – душевну тугу, а хто хворіє на се, того не назвеш здоровим.</div>
<div>© Григорій Сковорода</div>
<div>Любов виникає з любові; коли хочу, щоб мене любили, я сам перший люблю. </div>
<div>© Григорій Сковорода</div>
<div>Хіба розумно чинить той, хто, починаючи довгий шлях, в ході не дотримує міри?</div>
<div>© Григорій Сковорода</div>
<div>Як купці вживають застережних заходів, аби у вигляді добрих товарів не придбати поганих і зіпсутих, так і нам слід якнайретельніше пильнувати, щоб, обираючи друзів, цю найліпшу окрасу життя, більше того – неоціненний скарб, через недбальство не натрапити на щось підроблене. </div>
<div>© Григорій Сковорода</div>
<div>Не все те отрута, що неприємне на смак. </div>
<div>© Григорій Сковорода</div>
<div>Добрий розум, робить легким будь-який спосіб життя. </div>
<div>© Григорій Сковорода</div>
<div>Бери вершину і матимеш середину.</div>
<div>© Григорій Сковорода</div>
<div>З усіх утрат втрата часу найтяжча.</div>
<div>© Григорій Сковорода</div>
<div>Коли ти не озброїшся проти нудьги, то стережись, аби ця тварюка не спихнула тебе не з мосту, як то кажуть, а з чесноти в моральне зло.</div>
<div>© Григорій Сковорода</div>
<div>То навіть добре, що Діоген був приречений на заслання: там він узявся до філософії.</div>
<div>© Григорій Сковорода</div>
<div>Так само як боязкі люди, захворівши під час плавання на морську хворобу, гадають, що вони почуватимуть себе краще, коли з великого судна пересядуть до невеличкого човна, а відти знову переберуться у тривесельник, але нічого сим не досягають, бо разом з собою переносять жовч і страх, – так і життєві зміни не усувають з душі того, що завдає прикрості і непокоїть. </div>
<div>© Григорій Сковорода</div>
<div>Безумцеві властиво жалкувати за втраченим і не радіти з того, що лишилось.</div>
<div>© Григорій Сковорода</div>
<div>Ти не можеш віднайти жодного друга, не нашукавши разом з ним і двох-трьох ворогів.</div>
<div>© Григорій Сковорода</div>
<div>Більше думай і тоді вирішуй.</div>
<div>© Григорій Сковорода</div>
<div>Скільки зла таїться всередині за гарною подобою: гадюка ховається в траві. </div>
<div>© Григорій Сковорода</div>
<div>Хто добре запалився, той добре почав, а добре почати – це наполовину завершити.</div>
<div>© Григорій Сковорода</div>
<div>О, коли б змога писати так само багато, як і мислити! </div>
<div>© Григорій Сковорода</div>
<div>Майбутнім ми маримо, а сучасним гордуємо: ми прагнемо до того, чого немає, і нехтуємо тим, що є, так ніби минуле зможе вернутись назад, або напевно мусить здійснитися сподіване. </div>
<div>© Григорій Сковорода</div>
<div>У тих, хто душею низький, найкраще з написаного і сказаного стає найгіршим. </div>
<div>© Григорій Сковорода</div>
<div>Уподібнюйся пальмі: чим міцніше її стискає скеля, тим швидше і прекрасніше здіймається вона догори.</div>
<div>© Григорій Сковорода</div>
<div>О, коли б ми в ганебних справах були такі ж соромливі і боязкі, як це часто ми буваємо боязкі і хибно соромливі у порядних вчинках!</div>
<div>© Григорій Сковорода</div>
<div>Визначай смак не по шкаралупі, а по ядру. </div>
<div>© Григорій Сковорода</div>
<div>Розум завжди любить до чогось братися, і коли він не матиме доброго, тоді звертатиметься до поганого.</div>
<div>© Григорій Сковорода</div>
<div>Одне мені тільки близьке, вигукну я: о школо, о книги!</div>
<div>© Григорій Сковорода</div>
<div>З видимого пізнавай невидиме.</div>
<div>© Григорій Сковорода</div>
<div>Щасливий, хто мав змогу знайти щасливе життя. Але щасливіший той, хто вміє ним користуватись.. </div>
<div>© Григорій Сковорода</div>
<div>Не досить, щоб сяяло світло денного сонця, коли світло голови твоєї затьмарене.</div>
<div>© Григорій Сковорода</div>
<div>Звірившись на море, ти перестаєш належати сам собі.</div>
<div>© Григорій Сковорода</div>
<div>Похибки друзів ми повинні вміти виправляти або зносити, коли вони несерйозні.</div>
<div>© Григорій Сковорода</div>
<div>Немає нічого небезпечнішого за підступного ворога, але немає нічого отруйнішого від удаваного друга.</div>
<div>© Григорій Сковорода</div>
<div>Мудрець мусить і з гною вибирати золото.</div>
<div>© Григорій Сковорода</div>
<div>Коли велика справа – панувати над тілами, то ще більша – керувати душами.</div>
<div>© Григорій Сковорода</div>
<div>Збери всередині себе свої думки і в собі самому шукай справжніх благ. Копай всередині себе криницю для тої води, яка зросить і твою оселю, і сусідську.</div>
<div>© Григорій Сковорода</div>
<div>Для шляхетної людини ніщо не є таке важке, як пишний бенкет, особливо коли перші місця на ньому займають пустомудрі.</div>
<div>© Григорій Сковорода</div>
<div>Хіба не любов усе єднає, будує, творить, подібно до того, як ворожість руйнує?</div>
<div>© Григорій Сковорода</div>
<div>Природа прекрасного така, що чим більше на шляху до нього трапляється перешкод, тим більше воно вабить, на зразок того найшляхетнішого і найтвердішого металу, який чим більше треться, тим прекрасніше виблискує.</div>
<div>© Григорій Сковорода</div>
<div>Неправда гнобить і протидіє, але тим дужче бажання боротися з нею.</div>
<div>© Григорій Сковорода</div>
<div>Чи знаєш ти, яких ліків вживають ужалені скорпіоном? Тим же скорпіоном натирають рану.</div>
<div>© Григорій Сковорода</div>
<div>Сліпі очі, коли затулені зіниці.</div>
<div>© Григорій Сковорода</div>
<div>Як ліки не завжди приємні, так і істина буває сувора.</div>
<div>© Григорій Сковорода</div>
<div>Все минає, але любов після всього зостається.</div>
<div>© Григорій Сковорода</div>
<div>Кому душа болить, тому весь світ плаче.</div>
<div>© Григорій Сковорода</div>
<div>Тоді лише пізнається цінність часу, коли він втрачений.</div>
<div>© Григорій Сковорода</div>
<div>Ти робиш найкращу і для тебе рятівну справу, коли твердо ступаєш по шляху доброго глузду.</div>
<div>© Григорій Сковорода</div>
<div>Як нерозумно випрошувати те, чого можеш сам досягти!</div>
<div>© Григорій Сковорода</div>
<div>Коли ти твердо йдеш шляхом, яким почав іти, то, на мою думку, ти щасливий.</div>
<div>© Григорій Сковорода</div>
<div>Коли не зможу нічим любій вітчизні прислужитись, в усякому разі з усієї сили намагатимуся ніколи ні в чому не шкодити.</div>
<div>© Григорій Сковорода</div>
<div>Всяка їжа і пиття смачні й корисні, але треба знати час, місце і міру.</div>
<div>© Григорій Сковорода</div>
<div>Лід на те й родиться, аби танути.</div>
<div>© Григорій Сковорода</div>
<div>Демон проти демона не свідчить, вовк вовчого м’яса не їсть.</div>
<div>© Григорій Сковорода</div>
<div>Без ядра горіх ніщо, так само як і людина без серця.</div>
<div>© Григорій Сковорода</div>
<div>Краще голий та правдивий, ніж багатий та беззаконний.</div>
<div>© Григорій Сковорода</div>
<div>Облиш забобони, обмий совість, а потім одежу, залиш усі свої хиби і підіймайся! </div>
<div>© Григорій Сковорода</div>
<div>Коли риба спіймана, вона вже не потребує принади.</div>
<div>© Григорій Сковорода</div>
<div>Наступний, весело освітлений день – плід учорашнього, так само як добра старість – нагорода гарної юності.</div>
<div>© Григорій Сковорода</div>
<div>Солодке пізнає пізніше той, хто може проковтнути неприємне.</div>
<div>© Григорій Сковорода</div>
<div>Не любить серце, не бачачи краси.</div>
<div>© Григорій Сковорода</div>
<div>Що вподобав, на те й перетворився.</div>
<div>© Григорій Сковорода</div>
<div>Не за обличчя судіть, а за серце.</div>
<div>© Григорій Сковорода</div>
<div>Кожен є той, чиє серце в нім: вовче серце – справдешній вовк, хоч обличчя людське; серце боброве – бобер, хоча вигляд вовчий; серце вепрове – вепр, хоч подоба бобра. </div>
<div>© Григорій Сковорода</div>
<div>Чи може людина, сліпа у себе вдома, стати зрячою на базарі?</div>
<div>© Григорій Сковорода</div>
<div>Пізнаєш істину – ввійде тоді у кров твою сонце.</div>
<div>© Григорій Сковорода</div>
<div>Хіба може говорити про біле той, котрому невідоме, що таке чорне?</div>
<div>© Григорій Сковорода</div>
<div>Світло відкриває нам те, про що ми у темряві лише здогадувалися.</div>
<div>© Григорій Сковорода</div>
<div>Не може не блудити нога твоя, коли блудить серце.</div>
<div>© Григорій Сковорода</div>
<div>Ніхто не може вбити в собі зло, коли не втямить спершу, що таке те зло, а що добро. А не взнавши сього у себе, як можна взнати і вигнати його в інших.</div>
<div>© Григорій Сковорода</div>
<div>На новий путівець шукай нові ноги.</div>
<div>© Григорій Сковорода</div>
<div>Що з того, коли листок зовні зелений, та корінь позбавлений життєвого соку?</div>
<div>© Григорій Сковорода</div>
<div>Чи не дивина, що один у багатстві бідний, а інший у бідності багатий?</div>
<div>© Григорій Сковорода</div>
<div>Не називай солодким те, що породжує гіркоту.</div>
<div>© Григорій Сковорода</div>
<div>Вірю, що більше єлею має в своїх гладеньких словах улесник, аніж батько, коли карає, і що фальшива позолота блищить краще від самого золота… Але згадай приказку: “Вихвалявся гриб гарною шапкою, та що з того, коли під нею голови нема”.</div>
<div>© Григорій Сковорода</div>
<div>Вода без риби, повітря без пташок, час без людей бути не можуть.</div>
<div>© Григорій Сковорода</div>
<div>Не все те недійсне, що недосяжне дитячому розумові.</div>
<div>© Григорій Сковорода</div>
<div>Тінь яблуні не заважає.</div>
<div>© Григорій Сковорода</div>
<div>Істина спалює і нищить усі стихії, показуючи, що вони лише тінь її.</div>
<div>© Григорій Сковорода</div>
<div>Шукаємо щастя по країнах, століттях, а воно скрізь і завжди з нами; як риба в воді, так і ми в ньому, і воно біля нас шукає нас самих. Нема його ніде від того, що воно скрізь. Воно схоже до сонячного сяйва – відхили лише вхід у душу свою. </div>
<div>© Григорій Сковорода</div>
<div>Математика, медицина, фізика, механіка, музика зі своїми сестрами – чим глибше їх пізнаємо, тим сильніше палять серце наше голод і спрага.</div>
<div>© Григорій Сковорода</div>
<div>Невже ти не чув, що сини віку мудріші від синів дня?</div>
<div>© Григорій Сковорода</div>
<div>Не дивина дорогу віднайти, але ніхто не хоче шукати, кожен своїм шляхом бреде та іншого веде – в цьому і важкість.</div>
<div>© Григорій Сковорода</div>
<div>Не розум від книг, а книги від розуму створились.</div>
<div>© Григорій Сковорода</div>

<div></div>