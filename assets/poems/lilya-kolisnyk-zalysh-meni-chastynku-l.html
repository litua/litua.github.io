<strong>Ліля Колісник – Залиш мені частинку літа…</strong>
<p>Залиш мені частинку літа,<br />
В якому були я і ти.<br />
Щаслива і теплом зігріта:<br />
Була утіленням краси.</p>
<p>Залиш мені липневий ранок<br />
Й кристали чистої роси.<br />
Була чарівна, як світанок,<br />
Навіть в хвилини самоти.</p>

<div>




</div>

<p>Залиш мені серпневі ночі<br />
І небо, бо під ним був ти.<br />
Я не забуду твої дивні очі<br />
І ніжність дотику руки.</p>
<p>Велика злива сонце замінила.<br />
Напевно, осінь доторкнулась до душі.<br />
Мабуть, і я тоді була щаслива.<br />
Цікаво, а чи був щасливий ти?</p>
<p>Забулись всі розмови, сподівання…<br />
Із щемом в серці виривала кожну мить.<br />
І все ж це було точно не кохання –<br />
Воно ж має горіти, а не тліть.</p>

<div></div>