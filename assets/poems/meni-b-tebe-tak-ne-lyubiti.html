<strong>Юлька Гриценко – Мені б Тебе так не любити</strong>
<p>Весняним сміхом, сонцем сита,<br />
Вже досить прагнень і бажань!<br />
Мені б сховати власний жаль,<br />
Мені б Тебе так не любити.</p>
<p>З очей дощі вже вітер витер,<br />
І марно плакати в душі!<br />
Мені б спинитись на межі,<br />
Мені б Тебе так не любити.</p>

<div>




</div>

<p>Солодким смутком небо вкрите,<br />
І тільки спогадів потік…<br />
Не треба щастя у житті!<br />
Мені б Тебе так не любити!</p>
<p>Мої думки, мов срібне мито,<br />
Летять на дно твоїх очей.<br />
І хай болить, гризе й пече,<br />
Мені б Тебе лиш не любити…</p>
<p><a href="http://onlyart.org.ua/?page_id=811">до віршів Юльки Гриценко</a></p>

<div></div>