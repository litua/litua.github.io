<strong>Ольга Анцибор – Синові</strong>
<p>Знов лягає дорога<br />
Від воріт, від порога,<br />
Чи здолаю її, чи пройду?<br />
Я піду, я поїду,<br />
Відведу лиху біду,<br />
Може щастя синочку знайду.</p>

<div>




</div>

<p>Вийду я в чисте поле,<br />
Сину, сину, соколе,<br />
Я до серця тебе пригорну.<br />
Буду мрію плекати,<br />
Буду Бога благати,<br />
Щоб додому тебе повернув.</p>
<p>Моє серце втомилось,<br />
Мої ніженьки збились,<br />
Та в дорогу збираюся знов.<br />
Я несу тобі, сину,<br />
Кожну мить, щохвилини<br />
Жаль щемкий – материнську любов.</p>

<div></div>