<strong>Олена Теліга – Чоловікові</strong>
<p>Не цвітуть на вікні герані —<br />
Сонний символ спокійних буднів.<br />
Ми весь час стоїмо на грані<br />
Невідомих шляхів майбутніх.</p>
<p>І тому, що в своїм полоні<br />
Не тримають нас речі й стіни,<br />
Ні на день в душі не холоне<br />
Молодече бажання чину.</p>

<div>




</div>

<p>Що нам щастя солодких звичок<br />
У незмінних обіймах дому —<br />
Може, завтра вже нас відкличе<br />
Канонада грізного грому!</p>
<p>І напружений погляд хоче<br />
Відшукати у тьмі глибокій —<br />
Блискавок фанатичні очі,<br />
А не місяця мрійний спокій.</p>

<div></div>