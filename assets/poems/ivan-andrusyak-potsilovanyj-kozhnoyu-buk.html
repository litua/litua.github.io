Іван Андрусяк – поцілований кожною буквою…<p>поцілований кожною буквою<br />
розчленованих твоїх слів<br />
я терплю в мене губи попукали<br />
є сусальна жара в землі</p>
<p>є потреба випити зайвого<br />
розчахнутися серед трав<br />
є шалена потреба заднього<br />
щоб не вилаяв щоб зібрав</p>
<p>місяць стер наші пальці об порох<br />
ворожбу поділити встиг<br />
розділю тебе нині порівну<br />
по келішку кожному з них</p>

<div>




</div>

<p>дам потриматись дам пригубити<br />
кожен порух повториться тричі<br />
діва кара як діва обида<br />
за тобою закриє вічі</p>
<p>а коли з дев`яти дзеркал<br />
в тебе випорсне мозок білий<br />
здогадаєшся ці клавіри<br />
не відмиє жодна ріка</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>