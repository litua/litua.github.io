Малишко Андрій – Гомін, гомін по діброві…<p>Гомін, гомін по діброві,<br />
А над полем все заграви,<br />
А над полем все заграви,<br />
Пожовтіли буйні трави.</p>
<p>Станьмо, хлопці, при долині.<br />
Станьмо, хлопці, таборами<br />
За полями, за борами,<br />
Під густими яворами.</p>
<p>Вже нема шляху додому,<br />
Я іду тепер в поході,<br />
Б’ють гармати за горою,<br />
Коні мчать на Жовті Води.</p>

<div>




</div>

<p>Глянь, Богдане, квітка в’яне,<br />
Дай-но січі, дай-но грому!<br />
Топче шляхта дикі терни,<br />
Загубивши шлях додому.</p>
<p>Гомін, гомін по діброві,<br />
А над полем все заграви,<br />
А над полем все заграви,<br />
Пожовтіли буйні трави.</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>