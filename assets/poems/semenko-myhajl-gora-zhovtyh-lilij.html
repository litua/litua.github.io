<strong>Семенко Михайль – Гора Жовтих Лілій </strong>
<p>Скажи — ти не забула гору Жовтих Лілій<br />
І до болю зелену полонину?<br />
Коли перебули найпоетичнішу з ідилій<br />
І клялись кохати до загину?</p>

<div>




</div>

<p>Сонце, сонце, небо, бухти, бухточки, далі —<br />
Ми ж цілий світ у той мент осягнули!<br />
І квіти — великі, жовті, безумні — збирали,<br />
І все минуле, і все майбутнє — забули, забули.</p>
<p>27. VI. 1917. Владивосток</p>

<div></div>