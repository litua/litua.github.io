<strong>Аня Тет – Віддати все…</strong>
<p>Віддати все, забувши навіть про себе<br />
Тобі одному свідомо звести пядестал<br />
І свято вірити в те, що саме так й треба..</p>
<p>Скажи мені, чи хтось так у світі кохав ?</p>
<p>Віддати волю, яка для душі – повітря<br />
Лише твій образ у пам’яті берегти<br />
І в час розлуки, на відстані подихом гріти..</p>

<div>




</div>

<p>Чи зможеш так покохати мене і ти ?</p>
<p>І навіть гордість покласти на стіл пожертви<br />
І серця біль научитись тобі пробачати:<br />
Для тебе жити, для тебе, як треба – вмерти..</p>
<p>Зумієш чи, скажи, і ти так кохати ?</p>
<p><em>© Аня Тет</em></p>

<div></div>