<strong>Марта Тарнавська – “Білокорі берези на тихій розмові із кленом…”</strong>
<p>Білокорі берези на тихій розмові із кленом:<br />
я їх слухаю заздро: ось цю треба б вивчити мову!<br />
Дуб листи мені пише, а я їх збираю і знову,<br />
хоч милуюся ними, читати їх я — неписьменна.</p>

<div>




</div>

<p>Дерева, мої любі, що скажете ви про людину,<br />
що, мов циркуль, накреслює світ із собою у центрі?<br />
Скільки вас полягло — щонайкращих землі монументів —<br />
задля примхи проґресу, що часто веде у руїну…</p>
<p>198-?</p>

<div></div>