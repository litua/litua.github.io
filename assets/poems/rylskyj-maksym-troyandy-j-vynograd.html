Рильський Максим – Троянди й виноград<p>Із поля дівчина утомлена прийшла<br />
І, хоч вечеряти дбайлива кличе мати,<br />
За сапку — і в квітник, де рожа розцвіла,<br />
Де кучерявляться кущі любистку й м’яти.</p>
<p>З путі далекої вернувся машиніст,<br />
Укритий порохом, увесь пропахлий димом,-<br />
До виноградника! — Чи мільдью часом лист<br />
Де не попсований? Ну, боротьбу вестимем!</p>

<div>




</div>

<p>В саду колгоспному допитливий юнак<br />
Опилення тонкі досліджує закони,-<br />
А так же хороше над чорним грунтом мак<br />
Переливається, мов полум’я червоне!</p>
<p>Ми працю любимо, що в творчість перейшла,<br />
І музику валку, що ніжно серце тисне<br />
У щастя людського два рівних є крила:<br />
Троянди й виноград, красиве і корисне.<br />
6 вересня 1955 р Київ</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>