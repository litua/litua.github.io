<strong>Павло Мовчан – “Цей сніг зависокий для тихої скрипки…” </strong>
<p><em>Композитору М. Скорику</em></p>

<div>




</div>

<p>Цей сніг зависокий для тихої скрипки,<br />
його прямизна упокорила світ,<br />
все суще увічнила в білих сповитках,<br />
і рушенням вічним вповільнила хід.<br />
— Чому ж ви з уривками струн<br />
повиходили,<br />
у білім волоссі синиць несете?<br />
— Віншуємо снігу пречисті народини,<br />
і перші приходини холоду в степ. —<br />
Сніг вирівняв спогади нам прямизною,<br />
та ще й нагадав, що переходні ми,<br />
і звабив переслідом йти за собою<br />
з обірваним звуком та словом святим:<br />
земля…</p>
<p>***</p>

<div></div>