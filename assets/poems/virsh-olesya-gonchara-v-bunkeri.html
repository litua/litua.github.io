<strong>Олесь Гончар – В бункері</strong>
<p>Оженився я в суботу —<br />
А в неділю на війну.<br />
А тепер я, брат, в піхоті<br />
І до тещі — ні ну-ну.</p>
<p>Правда, є вже переправи,<br />
Але ж трохи не з руки<br />
До Полтави з-за Морави<br />
З-за цієї, брат, ріки.</p>

<div>




</div>

<p>За столом саме в неділю<br />
Я покинув молоду,<br />
Так не встигши і весілля<br />
Відгуляти до ладу.</p>
<p>Будьмо, друже! Будьмо, пиймо!<br />
Що лишилося тепер?<br />
Чоловіка взяла в прийми,<br />
Мабуть, міліціонер.</p>
<p>Не знайду я, брат, такої,<br />
Коли я останусь жив.<br />
Так доп’ю хоч чарки тої,<br />
Що в неділю не допив.</p>
<p><em>1945, Австрійські бункери</em></p>

<div></div>