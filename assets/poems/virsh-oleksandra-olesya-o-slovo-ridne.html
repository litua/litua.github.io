<strong>Олександр Олесь – “О слово рідне! Орле скутий!..”</strong>
<p>О слово рідне! Орле скутий!<br />
Чужинцям кинуте на сміх!<br />
Співочий грім батьків моїх,<br />
Дітьми безпам’ятно забутий.</p>

<div>




</div>

<p>О слово рідне! Шум дерев!<br />
Музика зір блакитнооких,<br />
Шовковий спів степів широких,<br />
Дніпра між ними левій рев…</p>
<p>О слово! Будь мечем моїм!<br />
Ні, сонцем стань! вгорі спинися,<br />
Осяй мій край і розлетися<br />
Дощами судними над ним.</p>
<p><em>1907</em></p>

<div></div>