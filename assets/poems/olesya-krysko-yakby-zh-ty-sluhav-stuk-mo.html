Олеся Крисько – Якби ж ти слухав стук мого серця…<p>Якби ж ти слухав стук мого серця,<br />
Та рахував би його удари,<br />
Розшифрував би у його герцах<br />
Всю потаємність ранкових марень.</p>
<p>Якби ж відчув ти чим пахне небо,<br />
Пташиних співів весняні ноти,<br />
Що невагомо ллються у вуха<br />
Якби ж ти знав це, якби ж ти слухав!</p>
<p>В передсвітанні, як завжди, знову<br />
Ховаю в грудях той скарб сердечний.<br />
Мені не треба шукати дива,<br />
Бо моє диво таке доречне.</p>
<p>Не озирайся, не гай даремно<br />
Вічного часу швидкого плину,<br />
Усе, що треба, давно по венах<br />
В тілі розлилося по краплинах.</p>

<div>




</div>

<p>Не озирайся, дивися в очі,<br />
У пульсі моїм усе озветься…<br />
Я ж відкривалась тобі щоночі!<br />
Якби ж ти слухав стук мого серця…</p>
<p>автор: <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>