Юрій Андрухович – Самоспалення саду…<p><strong><em>З циклу «Нотатки фенолога»</em></strong></p>
<p>Самоспалення саду, і ця нетривка погода,<br />
і розмита в деталях телевежі тупа стріла…<br />
Повз ряди манекенів, нудні, мов класична ода,<br />
наші лиця пливуть, і на них ніби тінь крила.</p>
<p>Це сезону тепла завершальні небесні сплески,<br />
де в нечувану квітку злилися бензин та єлей,<br />
поки вистигне ґрунт, поки виступлять гострі фрески<br />
на сирій штукатурці домів, хідників, алей.</p>

<div>




</div>

<p>Тільки тінь! і крило! і повсюдне оголення суті —<br />
ми йдемо до зими, і під нами гудуть, як поміст,<br />
ці міста, до яких ми так владно (так ніжно) прикуті.<br />
Нам ніколи не вийти з осінніх беззахисних міст!..</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>