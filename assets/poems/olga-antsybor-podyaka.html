<strong>Ольга Анцибор – Подяка</strong>
<p>Я щиро дякую Творцю,<br />
Що жінку він створив оцю,<br />
Що дав їй розум, дав їй вроду,<br />
І душу, чистую як воду.</p>
<p>Що дав високі почуття,<br />
І здатність дав творить буття,<br />
Дав ласку, ніжність і наснагу,<br />
Любов їй дав і дав повагу.</p>

<div>




</div>

<p>Дав їй дітей розумних, гарних,<br />
Злет мрії до висот безхмарних,<br />
І творчість їй у душу вклав,<br />
Багато їй талантів дав.</p>
<p>Я жінку цю так добре знаю,<br />
Її щодня благословляю,<br />
Вона прекрасна і жадана,<br />
Ця жінка – ти, моя кохана!</p>

<div></div>