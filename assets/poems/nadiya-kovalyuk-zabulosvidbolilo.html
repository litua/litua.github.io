<strong>Надія Ковалюк – Забулось…відболіло…відлягло…</strong>
<p>Забулось…відболіло…відлягло…<br />
Не б’є вже по руках розчарування.<br />
Невидимою ниткою вплело<br />
В моє волосся слід твого кохання.</p>
<p>Не переймайся…більше не болить…<br />
Дощів із сліз у мене вже не буде…<br />
Єдиний крок…всього лиш тільки мить-<br />
І в натовпі-людей втрачають люди.</p>
<p>Не треба слів…вони-такі пусті…<br />
Я вижила без тебе…навіть більше-<br />
У вирії несправджених надій-<br />
Я душу зберегла свою у віршах.</p>

<div>




</div>

<p>Пройшло,перекалатало,мов дзвін,<br />
І закружляло у прощальнім вальсі.<br />
Лише у віршах-знову твоя тінь,<br />
І спогади- щіпають ще за пальці.</p>
<p>Твого кохання-була тільки мить…<br />
Прямий транзит-з любові-до розлуки…<br />
Себе я не обдурю…ще болить…<br />
Коли волосся гладять…інші руки…</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>

<div></div>