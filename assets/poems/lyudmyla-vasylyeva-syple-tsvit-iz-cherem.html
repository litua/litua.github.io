<strong>Людмила Васильєва – Сипле цвіт із черемшини…</strong>
<p>Сипле цвіт із черемшини,<br />
Одягає землю білим,<br />
На гілках її пташина<br />
Надриває серце співом.</p>
<p>У нові зелені фраки<br />
Одяглися осокори,<br />
Листя їх, щоб не забракло<br />
Світла, тягнеться угору.</p>

<div>




</div>

<p>О, Весна, п’янка отрута,<br />
Ти – солодка, ти – завзята,<br />
Огортає м’ята-рута<br />
Серце ніжним ароматом.</p>
<p>Сипле цвіт із черемшини,<br />
Наче чисті біли сльози,<br />
І вклоняються долини<br />
Неба спалахам та грозам.</p>
<p>Фотомайстер в забаганці<br />
Хоче мить зафіксувати,<br />
Як земля у вишиванці<br />
Йде Великдень зустрічати.</p>

<div></div>