<strong>Павло Мовчан – “Шляхів нікому неналежність…” </strong>
<p>Шляхів нікому неналежність,<br />
очей навстіжна жагота:<br />
обмежить обрієм безмежність,<br />
щоб розпізнать свої літа.<br />
Вгадавши мітку на відтинку,<br />
душа мандруюча спішить<br />
допити через соломинку<br />
солодку мить, солодку мить.<br />
І прагне спрагло увібрати<br />
комаху, тріщину, листок,<br />
аби комусь переказати<br />
земний заучений урок.</p>

<div>




</div>

<p>***</p>

<div></div>