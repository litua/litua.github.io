<strong>Іван Котляревський – Віють вітри, віють буйні…</strong>
<p>Віють вітри, віють буйні,<br />
Аж дерева гнуться.<br />
О, як моє болить серце,<br />
А сльози не ллються. (2)</p>
<p>Трачу літа в лютім горі<br />
І кінця не бачу,<br />
Тілько тоді і полегша,<br />
Як нишком поплачу. (2)</p>

<div>




</div>

<p>Не поправлять сльози щастя,<br />
Серцю легше буде,<br />
Хто щасливим був часочок,<br />
По смерть не забуде… (2)</p>
<p>Єсть же люди, що і моїй<br />
Завидують долі.<br />
Чи щаслива ти билинка,<br />
Що росте на полі? (2)</p>
<p>Що на полі, що на пісках,<br />
Без роси на сонці?<br />
Тяжко жити без милого<br />
І в своїй сторонці! (2)</p>

<div></div>