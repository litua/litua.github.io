<strong>Руданський Степан – Мене забудь, моя дівчино!..</strong>
<p>Мене забудь, моя дівчино!<br />
Спокійно жий, щаслива будь,<br />
Цвіти хоть рожой, хоть калиной, —<br />
Мене забудь, мене забудь!..</p>

<div>




</div>

<p>Мене забудь — і тяжким смутком<br />
Не розбивай біленьку грудь:<br />
Шукай собі коханка хутко,<br />
Мене забудь, мене забудь!..</p>
<p>Мене забудь, мене не треба!<br />
Та якби я коли-небудь<br />
Тебе забув… — о боже з неба,<br />
Мене забудь, мене забудь!..</p>

<div></div>