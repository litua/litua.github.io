<strong>Леся Українка – Відповідь </strong>
<p>Не жаль мені, що я тебе кохаю,<br />
Та в нас дороги різно розійшлись.</p>
<p>Ні, не кажи, що зійдуться колись!</p>
<p>Не зійдуться, мій друже, я те знаю.</p>
<p>Моє кохання – то для тебе згуба:<br />
Ти наче дуб високий та міцний,</p>
<p>Я ж наче плющ похилий та смутний, –</p>

<div>




</div>

<p>Плюща обійми гублять силу дуба.</p>
<p>Та без притулку плющ зелений в’яне,<br />
Я не зав’яну, я знайду руїни,</p>
<p>Я одягну обдерті, вбогі стіни,</p>
<p>Зелений плющ оздобою їм стане.</p>
<p>В країну смутку вітерець прилине<br />
І принесе мені луну розмови</p>
<p>Від мого дуба любого з діброви, –</p>
<p>І спогад любих літ повік не згине.</p>

<div></div>