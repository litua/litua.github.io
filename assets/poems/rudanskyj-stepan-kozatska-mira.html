<strong>Руданський Степан – Козацька міра</strong>
<p>Зайшов козак до коршомки.<br />
«Здоров, орендарю!<br />
А налий-но мені,— каже,—<br />
Горілачі чару!»<br />
Налив Мошко одну чару,<br />
Козак вихиляє.<br />
Вихиляє, не ковтає,<br />
Іще підставляє.<br />
Налив другу, козак хилить,<br />
Разом дві ковтає<br />
Та й жидові коло шинку<br />
Трояка кидає.<br />
Підійняв жид, подивився…<br />
«Гирсти, як то буде?!<br />
В мене кожну по три гроші<br />
Пили добрі люди!»<br />
«Мовчи, жиде бородатий,<br />
Тебе не питають.<br />
У нас,— каже,— запорожці<br />
Свою міру мають.<br />
Не першина нашим пити,<br />
Пили ми немало,<br />
А у губу за три гроші<br />
Більше не влізало!..»</p>

<div></div>