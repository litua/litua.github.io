<strong>Юрій Вітяк – Хлопчик в пасмистій піжамі…</strong>
<p>Хлопчик в пасмистій піжамі,<br />
Примус – скінхедівська стрижка,<br />
Гарт – а в думках- передишка,<br />
Мука легальна, без мірки,<br />
В генах Давидова зірка,<br />
В шлунку убогі об’їдки –<br />
Бран, що не має хвіртки.<br />
Камери і катівні –<br />
Врешті родина разом,<br />
Швидко, до третіх півнів,<br />
Буде впиватись газом.<br />
Потім –<br />
тіла у пічку,<br />
Ніби хлібину мама…<br />
З миром на віки вічні,<br />
Хлопче, в смужку піжама!</p>

<div></div>