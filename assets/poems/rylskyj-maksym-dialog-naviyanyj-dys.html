Рильський Максим – Діалог навіяний дискусією про мистецтво<p>ПЕРШИЙ ГОЛОС</p>
<p>У часи космічної ракети,<br />
Кібернетики та інших див<br />
За облавок викиньте, поети,<br />
Допотопних ваших солов’їв!</p>
<p>Геть жбурніть симфонії та мрії,<br />
Як ганчірку кидають за тин!<br />
Хто мотор полагодити вміє,<br />
Вартий більше, ніж знавець картині</p>
<p>ДРУГИЙ ГОЛОС</p>

<div>




</div>

<p>Ця суперечка виникла не вчора,<br />
Може, у печерній ще добі,<br />
Але буть додатком до мотора<br />
Для людини мало, далебі!</p>
<p>Як же так убого ви живете,<br />
Чом так занепали ви, скажіть,<br />
Щоб у дні космічної ракети<br />
Солов’я не в силі зрозуміть?</p>
<p>26 листопада /959 р. Варшава</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>