<strong>Ольга Анцибор – Благання</strong>
<p>Подаруй мені щастя краплинку,<br />
І хоч трішечки радості дай.<br />
Ти змахни мені з вії сльозинку,<br />
Покохай же мене, покохай.</p>
<p>Простягни мені руку, коханий,<br />
Доторкнися до серця мого.<br />
Мій єдиний, мій любий, жаданий<br />
Так чекаю кохання твого.</p>

<div>




</div>

<p>І хоч як я тебе не благаю,<br />
Не молю тебе навіть вві сні,<br />
В твоїм серці кохання немає,<br />
Не даєш ти любові мені.</p>
<p>Знову гірко, пекуче і щемно,<br />
Та нема мені щастя, нема.<br />
І в душі моїй зболеній темно,<br />
Мабуть буду довіку сама.</p>

<div></div>