Христина Сирова – Не їхня вина – малодушність<p>Видихни. Глибоко щоби стиснуло ребра.<br />
Кинь їм слова в спини черстві і йди.<br />
Перед тобою магістралі незвіданих зебр,<br />
Довгих доріг та днів. Їхні вуха оніміли.<br />
І серця стали глухі. Йди від них. Вони<br />
Забирають твій кисень. Розсипаєшся.<br />
Сподіваєшся, що оцінять. Шукай свою стаю<br />
Любий. Серед цих – «своїх» ти чужий.<br />
Перехожий. Дивний та інший.<br />
Запалюєш їх, а сам вигораєш до тла.<br />
Ти митець, божевільно шукаючи Істину.<br />
А для них це все марнота.<br />
Кожен клаптик паперу на якому мітиш сліди<br />
Це твоя друга шкіра, а для них стратосфера.<br />
Не доводь свою правду. Не рви серце. Не шарпай.<br />
Для когось твої слова ще стануть бальзамом.<br />
Лікуватимуть душі, зцілятимуть сни.<br />
Любий, ну прости їм. Не їхня вина – малодушність.<br />
І їхні очі знайомі з слізьми.<br />
Ти запакуй свої плани і мрії з собою візьми.<br />
Видихай образи їм в душі. Та прости. Візьми і прости.</p>

<div>




</div>

<p>автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>