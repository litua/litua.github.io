<strong>Іван Франко – Тетяна Ребенщукова</strong>
<p>Старці і книжники грізно накинулись<br />
Каменувати тебе:<br />
Всіх їх некритая, непідсолоджена<br />
Правда по серці скребе.<br />
Горе сердечнеє, людське, великеє<br />
Серць їх не ткнуло брудних;<br />
Те лиш їх гніває, чом так без страху ти,<br />
Прямо стаєш перед них?<br />
Чом так покірно, так тихо, так прямо ти<br />
Йдеш, куди серце веде,<br />
Йдеш не на розкоші, йдеш, хоч виразно ти<br />
Бачиш там горе бліде?<br />
Чом не навчилась ти ніжностей, хитростей,<br />
Підлостей світських жінок,<br />
Чом ти закинула мову їх, клятви їх,<br />
Пута звичаїв, думок?<br />
Чом ти їм совість і серце поставила<br />
Перед фальшивим лицем:<br />
Хочеш одверто, свобідно те діяти,<br />
Що вони діють тихцем.</p>

<div>




</div>

<p>5 апреля 1880</p>

<div></div>