<strong>Тарас Шевченко – Хоча лежачого й не б’ють</strong>
<p>Хоча лежачого й не б’ють,<br />
То і полежать не дають<br />
Ледачому. Тебе ж, о Cуко!<br />
І ми самі, і наші внуки,<br />
І миром люди прокленуть!<br />
Не прокленуть, а тілько плюнуть<br />
На тих оддоєних щенят,<br />
Що ти щепила. Муко! Муко!<br />
О скорб моя, моя печаль!<br />
Чи ти минеш коли? Чи псами<br />
Царі з міністрами-рабами<br />
Тебе, о люту, зацькують!<br />
Не зацькують. А люде тихо,<br />
Без всякого лихого лиха<br />
Царя до ката поведуть.</p>

<div>




</div>

<p><em>20 октября [1860, С.-Петербург]</em></p>

<div></div>