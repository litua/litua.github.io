<strong>Павло Глазовий – Все ясно</strong>
<p>Несподівана хвороба причепилась до Луки:<br />
На лопатках появились невеличкі бугорки.<br />
До лікарні їде хворий. Швидко скинув сорочки.<br />
— Подивіться, на лопатках появились бугорки…<br />
Лікар знизує плечима: що воно за дивина?<br />
— Ви п’єте?<br />
— Не пив ніколи ні горілки, ні вина.<br />
— Часто курите?<br />
— Ніколи і не нюхав цигарок.<br />
— А з жінками як?<br />
— Ну що ви?! Ненавиджу всіх жінок.<br />
— Ну, тоді, — промовив лікар, — зрозуміло, в чому суть.<br />
Це у вас уже на спині крила ангельські ростуть.</p>

<div></div>