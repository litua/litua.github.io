<strong>Сингаївський Микола – На роду написано</strong>
<p>Вже так судилось на віку,<br />
Так, мабуть, зроду повелося:<br />
Ми чашу випили гірку,<br />
Не все омріяне збулося.</p>

<div>




</div>

<p>У злиднях, наче в реп’яхах,<br />
Жили в надіях та в роботі.<br />
Нам обіцяли світлий шлях,<br />
А ми ж і досі у болоті.</p>
<p>Скорботи й радощі земні –<br />
Усе змогли ми пережити…<br />
Щоб не втопитись у брехні,<br />
Нам треба правду боронити.</p>

<div></div>