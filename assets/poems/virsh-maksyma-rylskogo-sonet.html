<strong>Максим Рильський – Сонет</strong>
<p><em>Scorn not the sonnet, critic </em><br />
<em>                           Wordsworth</em></p>
<p>Суворий Дант не зневажав сонета;<br />
Петрарка в нім кохання виливав;<br />
Кохався в грі його творець Макбета;<br />
Про сум гіркий Камоенс ним співав.</p>

<div>




</div>

<p>І в наші дні чарує він поета:<br />
Вордсворт його за речника обрав,<br />
Змінивши світу марного тенета<br />
На хвилювання вільних вод і трав.</p>
<p>У горами лямованій Тавриді<br />
В його рядки, суворіші від міді,<br />
Співець Литви чуття свої вкладав.</p>
<p>У нас іще його не знали діви,<br />
Коли для нього Дельвіг забував<br />
Гекзаметра священного мотиви.</p>

<div></div>