<strong>Іван Франко – Я не надіюсь нічого</strong>
<p>Я не надіюсь нічого<br />
І нічого не бажаю –<br />
Що ж, коли жию і мучусь,<br />
Не вмираю!</p>
<p>Що ж, коли гляджу на тебе<br />
І не можу не глядіти,<br />
І люблю тебе! Куди ж те<br />
Серце діти?</p>

<div>




</div>

<p>Усміх твій, неначе сонце<br />
Листя покрівля зелене,<br />
А з’їдає штучну краску –<br />
Смійся з мене!</p>
<p>Я не надіюсь нічого,<br />
Але як бажання сперти?<br />
Не бажать життя живому,<br />
Тільки смерти?</p>
<p>Жиймо! Кожде своїм шляхом<br />
Йдім, куди судьба провадить!<br />
Здиблемось колись – то добре,<br />
А як ні – кому се вадить?</p>

<div></div>