<strong>Дмитро Загул – “Гнуться високі тополі…”</strong>
<p>Гнуться високі тополі<br />
З вітром буйним до землі;<br />
Гнуться народи в неволі,<br />
Вічно блукають у млі.<br />
Не нарікають на долю<br />
Ані на себе самих;<br />
Ждуть на обіцяну волю,<br />
Може, натрапить до них.<br />
Ждуть… а століття минають,<br />
Гаснуть довжезні віки,<br />
Та воленьки їм не вертають<br />
Ліниві, погані роки…<br />
Ждуть, чи колись не загляне<br />
Сонечко волі й до них?<br />
Жудть на новенькі кайдани,<br />
Злиднів чекають нових…</p>

<div>




</div>

<p>ІЗ РАННІХ ПОЕЗІЙ, З ЦИКЛУ “ДУМКИ”</p>

<div></div>