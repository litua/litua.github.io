<strong>Олена Теліга – 1933 — 1939</strong>
<p><em>Д.Д.</em></p>
<p><em>Наближається спогадів повінь… </em><br />
<em>                              <strong><a href="http://onlyart.org.ua/?page_id=8276">В.Сосюра</a></strong></em></p>
<p>Незнаний нам початок і кінець,<br />
Не розуміємо таємну віру,<br />
Коли жаття сплітає у вінець<br />
В незнаній черзі віру і зневіру.</p>
<p>На світлий день спадає чорна тінь<br />
Зловіщих хмар, мов жалібний серпанок,<br />
А зимну ніч, безсилу від тремтінь,<br />
Бере в обійми полум’яний ранок.</p>

<div>




</div>

<p>Залізну силу, що не має меж,<br />
Дихання Боже в сльози перетопить<br />
І скрутить бич безжалісних пожеж<br />
З маленьких іскор, схованих у попіл.</p>
<p>Так кроки — нами зв’язані навік<br />
У Божих меж — назавжди розминулись.<br />
Без теплих слів, без дрогнення повік<br />
Ми попрощались десь на розі вулиць.</p>
<p>Але, буває, крізь вогонь межі<br />
Минулі дні вертаються, як спогад.<br />
Ми завтра знов не будемо чужі,<br />
Це світлий дар приймаючи від Бога</p>

<div></div>