<strong>Семенко Михайль – Сонцекров</strong>
<p>Без сонця жити я не хочу<br />
Стерпіть не можу я холодних ліхтарів<br />
Я сонцекров люблю і в крові сонце<br />
І знову сонце в кровофарбах малярів<br />
А як затулить хмара моє сонце<br />
Ще не холоне моя кров тоді<br />
Вона горить палає й рве охоче<br />
Щоб не коритися ні палу ні воді<br />
Вона бере мене і линем разом вгору<br />
І сонце зустрічаєм знов<br />
І кричимо:<br />
Сонце<br />
Драстуй —<br />
Шле тобі привітання бунтливий Семенко!</p>

<div>




</div>

<p>4. I. 1914. Київ</p>

<div></div>