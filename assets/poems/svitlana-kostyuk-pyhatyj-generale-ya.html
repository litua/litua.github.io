Світлана Костюк﻿ – Пихатий генерале, як живеш?<p>Пихатий генерале, як живеш?<br />
Я вчителька, що того хлопця вчила,<br />
В якого свіжовирита могила,<br />
В яку ти і сльозинки не проллєш…<br />
Бо що для тебе сльози матерів,<br />
Хлоп`ята, що ішли “живцем на міни”…<br />
Тих броників хватало половини<br />
Аби ти свій мільйончик заробив…<br />
Жорстокий генерале, як ти міг<br />
На нари запроторити хлоп`яток.<br />
Що п`ятий місяць вчились воювати<br />
Без сну і їжі, падаючи з ніг…<br />
Вітання ще від сивих матерів<br />
Тих пацанів, яких ти підло зрадив,<br />
Яких дотла чужі палили гради,<br />
Бо ціль по них хтось все-таки навів…<br />
Пихатий генерале, зручно так<br />
В тоновано_броньованій машині…<br />
У сина твого очі також сині,<br />
І спить він, як і той, мабуть, навспак?..<br />
Ти знаєш, що у кожному селі<br />
Тепер щодня чекають похоронок?..<br />
Ти вміло прикриваєшся законом,<br />
Що не проб`ють ні кулі, ні жалі…<br />
Як найманець на цій святій землі…</p>

<div>




</div>

<p><strong>“ПОСЛАННЯ ДО ШТАБНОГО ГЕНЕРАЛА – ЗРАДНИКА”</strong></p>
<p>19.08. 2014<br />
автор: <strong><a href="http://onlyart.org.ua/?page_id=48432">Світлана Костюк</a></strong></p>
<p></p>

<div></div>