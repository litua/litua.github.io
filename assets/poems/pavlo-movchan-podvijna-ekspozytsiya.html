<strong>Павло Мовчан – Подвійна експозиція </strong>
<p>Бентежачи тремтить<br />
з-поза повітря все снується<br />
і випинає слух дугою<br />
немов стосується це ще к о г о с ь в мені<br />
безособового<br />
але ні зойко-стогонів<br />
лиш струмування тиші<br />
в якій то згусне сніг до маски пожиттєвої<br />
то розповзеться марлею<br />
і губи вгадуєш по віддиху<br />
який вміщає лише слово Бог<br />
за що такі випроби<br />
чим пустку виповнить<br />
якщо на марев’яні бані<br />
водогінна вежа неухильно наїжджає<br />
а смолокурня небо сварить<br />
цегляним перстом<br />
дим то загускне в гаву<br />
то розповзеться волокнистим нудом<br />
а з цегляного горла вивержується вгору договор<br />
і відчуваєш лише присутність страху<br />
в безособовому єстві<br />
глянеш в калюжу<br />
паперовий згарок<br />
так ніби тлив вогонь<br />
газетну постать<br />
де відбилось обгоріле слово зусебіч<br />
що й не вчитати<br />
…строй…</p>

<div>




</div>

<p>***</p>

<div></div>