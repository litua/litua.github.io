<strong>Марта Тарнавська – “Аж сюди, над залізо й бетон, пронеслося…” </strong>
<p>Аж сюди, над залізо й бетон, пронеслося<br />
раннє вітру зітхання, тужливе, осіннє,<br />
і мені заплело у волосся<br />
своє тихе квиління.</p>

<div>




</div>

<p>Десь далеко у полі дрімають ще роси<br />
і спросоння нашіптують марення травам …<br />
Де у місті зустріну я осінь<br />
і сумну, і ласкаву?</p>
<p>Між будинками клаптик ув’язнений неба,<br />
довкруги тільки мертвий на камені камінь;<br />
в місті вулиць смітити не треба<br />
золотими листками.</p>
<p>1950</p>

<div></div>