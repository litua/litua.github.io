<strong>Іван Драч – Таємниця буття</strong>
<p>Десь там, у найвищих глибинах,<br />
Десь там, у найглибших висотах,<br />
Таємниця вродилося, як пелюстина,<br />
Як бджола в золотистих сотах.</p>
<p>Уся — з найтемнішого світла,<br />
Уся — з найсвітлішого змроку<br />
Борсалась Таємниця, то тьмава, то світла,<br />
Долаючи купіль жорстоку.</p>
<p>Ген там з найгіркішого солоду,<br />
Ген там з найсолодшого болю<br />
Зростала вона аж блакитна від голоду<br />
І рвалася тужно на волю.</p>

<div>




</div>

<p>Десь там, в найпалкішому холоді,<br />
Ген там, в холоднючій спекоті,<br />
Таємниця життя вибухала,<br />
Золотиста і зірна насподі.</p>
<p>І жахала вона бездонністю,<br />
І манила вона мерехтливістю.<br />
У закони лягла беззаконністю —<br />
Таємничою справедливостю.</p>
<p>Таємнице буття — моя болісна рано,<br />
Прадавній мій зболений кореню, де ти?<br />
Сонця вибухають ранісінько-рано<br />
Й народжують бджіл, і людей, і планети.</p>
<p>Отам, у найвищіх глибинах,<br />
Отам, у найглибших висотах,<br />
Таємниця, наша вічна жар-птиця,<br />
Наше серце бездонням висотує…</p>

<div></div>