Юрій Андрухович – Сотворіння саду<p>…ми сад в якому виросли дерева<br />
уста в уста мов білий подих саду<br />
де слива ледь волога і рожева<br />
цвіте крізь нас даруючи усладу</p>
<p>уста в уста і тільки так спасемся<br />
і чистин вдих кущем росте по жилах<br />
а наших тіней зламані пасемця<br />
уже летять і зносяться на схилах</p>

<div>




</div>

<p>углиб углиб де зіткана з ефіру<br />
ледь жевріє душа болюча й пружна<br />
хай з мокрих пліч немов дірява шкіра<br />
спадає оболонка осоружна</p>
<p>ми стали соком<br />
непідлеглі часу</p>
<p>невловні наче промінь між дзеркал<br />
ми сік що потече за мить у чашу<br />
ми сік що мов розплавлений метал…</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>