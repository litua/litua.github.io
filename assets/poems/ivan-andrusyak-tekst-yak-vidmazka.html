Іван Андрусяк – текст як відмазка…<p>текст як відмазка — живеш і листаєш<br />
мнешся понуро з ноги до ноги<br />
старість не радість<br />
і радість не старість<br />
все що зосталось<br />
крила й борги</p>
<p>і не відріжу й не відворожу<br />
і не поставлю слухати<br />
де<br />
вечір колише білу сторожу<br />
і загорожу білу пряде</p>

<div>




</div>

<p>так і залишусь листом осиним<br />
криком совиним привидом<br />
чи<br />
тим хто розріже сонце як диню<br />
і — закричить</p>
<p>і загорнувшись в листя і в сушу<br />
в гори і води<br />
в сад і зело<br />
виригну душу<br />
виплюну душу<br />
все<br />
відлягло</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>