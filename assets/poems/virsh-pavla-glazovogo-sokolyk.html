<strong>Павло Глазовий – Соколик</strong>
<p>Ішов п’яний серед ночі. Добре десь напився!<br />
Раптом бачить: повний місяць в калюжі відбився.<br />
А п’яному, як малому, усе вдивовижу.<br />
Сів у воду. — На Місяці, — говорить, — посиджу. —<br />
Уздрів сержант міліції опудало п’яне.<br />
— Ви чого-то у калюжі розсілися, пане?<br />
— Не в калюжі я, — п’яниця крутнув головою. —<br />
Я сиджу на Місяці. Ось він, піді мною. —<br />
Сержант глянув у калюжу.<br />
— Добре, — каже, — згода.<br />
Зараз тобі, соколику, пришлем “лунохода”.</p>

<div></div>