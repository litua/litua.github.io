<strong>Руданський Степан – Зробіте собачку</strong>
<p>В опівночі на полу<br />
Мужик пробудився,<br />
Штани собі розпустив,<br />
На жінку звалився.</p>
<p>Навпомацки затиснув —<br />
Жінка — як не чує,<br />
А синочок з-поза них<br />
Все собі пантрує.</p>

<div>




</div>

<p>І йно тілько що мужик<br />
Розхитався саме,<br />
А синочок тут у плач:<br />
“Не душіте мами!”</p>
<p>Та й позаду за матню<br />
Потягає тата…<br />
“Мовчи, сину, — каже той, —<br />
Зроблю тобі брата!”</p>
<p>А той йому: “Та нащо<br />
Робити болячку!<br />
Брата, — каже, — не робіть,<br />
А лучче собачку!”</p>

<div></div>