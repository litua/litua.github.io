<strong>Ірина Галинич – Жіноча доля</strong>
<p>Втікай, втікай від долі,жінко,<br />
не вір у світовий обман!<br />
Не позирай на правду дико,<br />
рятуючись від нових ран.</p>
<p>Ти лиш біжи, візьми з собою<br />
лиш трішки гордості у путь,<br />
бо знов святую думку твою<br />
на шлях неправди повернуть.</p>
<p>І осквернить різким захватом<br />
тебе реальності рука.<br />
Лиш просто мрій, ти ж можеш мати<br />
світ мрій увесь. Лиш ти одна!</p>

<div>




</div>

<p>В думках твоїх так тихо заховались<br />
шал і смирення, злоба і любов.<br />
Життя не раз бичами відбивалось,<br />
а ти вставала знову, знов і знов…</p>
<p>На схилі літ ти будеш в самоті<br />
так тихо й радісно ж життям прощатись.<br />
Одна-єдина в тихім забутті.<br />
І не згадають та й нема кому згадати…</p>
<p><a href="http://onlyart.org.ua/?page_id=514">до переліку віршів Ірини</a></p>

<div></div>