<strong>Ліля Колісник – Хочеш я наллю тобі чаю?..</strong>
<p>Хочеш я наллю тобі чаю?<br />
Пам’ятаю, ромашковий і без цукру.<br />
Пролітають роки непомітною зграєю,<br />
І нічого не повернути.</p>
<p>Не іди, посидь поруч ще трохи.<br />
Так багато лишилось за дверима несказаним,<br />
Не зробивши на зустріч один одному кроку,<br />
Залишились по різні боки обставин.</p>

<div>




</div>

<p>Не втікай від очей, що палають навпроти,<br />
Розбиваючи гніт недовіри.<br />
Хай зупиниться час, уповільнивши кроки,<br />
Поки ми до тла не згоріли.</p>
<p>Пригорни, допиваючи сонячний чай,<br />
Посміхнись! Так, як ти, не уміють.<br />
А пішовши, колись в холод згадай<br />
Це тепло, яким уже не зігріють.</p>

<div></div>