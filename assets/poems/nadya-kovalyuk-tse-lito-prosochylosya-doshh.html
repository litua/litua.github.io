Надя Ковалюк – Це літо – просочилося дощами<p>Це літо – просочилося дощами.<br />
Небесні сльози зрошують поля…<br />
Заплутавшись в життєвій мелодрамі<br />
Запізнюється доленька моя.</p>
<p>Чи засиділась на чужих колінах…<br />
Чи з губ чужих збирає гіркоту…<br />
Моя самотність ковзає по стінах<br />
І застрягає в кожному кутку.</p>
<p>Коли вона вже дихає у спину,<br />
Оскалюючи зуби,наче звір,-<br />
Тоді я кличу долю невмолиму…<br />
Тоді вірші лягають на папір.</p>

<div>




</div>

<p>Коли вона у серце б”є кортеччю –<br />
У відповідь – народжується вірш,<br />
Заповнює душевну порожнечу…<br />
І це мене рятує все частіш.</p>
<p>Біда не в тім,що в неї гострі ікла.<br />
Що застрягає голкою в душі.<br />
А в тім біда,що я до неї звикла..<br />
Бо саме так і пишуться вірші.</p>
<p>автор: <strong>Надя Ковалюк</strong></p>

<div></div>