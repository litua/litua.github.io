<strong>Герасим’юк Василь – Неправда, що деспот засліпить поета…</strong>
<p>Неправда, що деспот засліпить поета,<br />
й поета, який прикривав<br />
криваву стіну, як барвиста верета,<br />
бо в того поета у грудях трепета –<br />
він душу чужу вколисав.</p>

<div>




</div>

<p>Невже не посмів ну хоч раз, ненароком<br />
у день зазирнути живий,<br />
почути прокляття за маршовим кроком?<br />
Продажний поет може бути пророком<br />
лише у вітчизні своїй.</p>

<div></div>