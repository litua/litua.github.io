<strong>Дмитро Загул – Грими, грими, могутня пісне!</strong>
<p>Грими, грими, могутня пісне,<br />
Як ті громи весняних бур.<br />
Хай знає панство ненависне,<br />
Що наша армія, як мур.</p>
<p>Ми стали волі на сторожі,<br />
Ми їй не зрадимо ніде.<br />
Дрижіть, недобитки ворожі,<br />
Червона Армія іде!</p>
<p>У шатхі, темній та глибокій,<br />
Працює брат наш робітник.<br />
Для нього волю, труд і спокій<br />
Боронить наш червоний штик.</p>

<div>




</div>

<p>Капіталісти і вельможі,<br />
На вас загибель, смерть бреде.<br />
Дрижіть, недобитки ворожі,<br />
Червона Армія іде!</p>
<p>Судьба братів – на нашій зброї,<br />
А в серці – ленінський завіт.<br />
Держіть штики напоготові,<br />
Герої, ми здобудем світ.</p>
<p>Хай крізь колючі огорожі<br />
Наказ на ворога веде,<br />
Дрижіть, недобитки ворожі,<br />
Червона Армія іде!</p>
<p>ПОЗА ЗБІРКАМИ. POESIA MILITANS, 1925 р.</p>

<div></div>