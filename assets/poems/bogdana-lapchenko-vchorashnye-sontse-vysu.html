<strong>Богдана Лапченко – Вчорашнє сонце висушило сльози…</strong>
<p>Вчорашнє сонце висушило сльози,<br />
До річки йти не хочеться мені.<br />
А гратися ми й поодинці можем,<br />
Лише тепер із іншими людьми.<br />
Притулку не проси – чужі не впустять,<br />
Хоч стукай їм у двері, хоч в вікно.<br />
А скільки ж є на світі душ-відпусток,<br />
Що сіють в людях доброти зерно!<br />
Не гублячи свої думки у світі,<br />
Все ж намагаються хоч щось, та й донести:<br />
Краплиночку тепла, стеблинку миті,<br />
Іскринку щастя запалить в душі.</p>

<div></div>