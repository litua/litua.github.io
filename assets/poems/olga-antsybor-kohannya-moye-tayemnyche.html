<strong>Ольга Анцибор – Кохання моє таємниче…</strong>
<p>Кохання моє таємниче,<br />
Любове моя неземна,<br />
Лиш гляну тобі я у вічі –<br />
І враз розквітає весна.</p>
<p>Не думала я, що так пізно,<br />
Ще буду кохати я знов,<br />
Що в серці народиться пісня,<br />
А душу зігріє любов.</p>
<p>Зігріє, як світла промінчик,<br />
Що ллється із синіх очей,<br />
Розтопить образи камінчик<br />
І темінь самотніх ночей.</p>

<div>




</div>

<p>Тебе я так жду, так чекаю,<br />
Всю ніч не зімкну я очей<br />
І руки свої я бажаю<br />
покласти тобі на плече.</p>
<p>Кохання тобі я дарую,<br />
Прийми цей дарунок – візьми!<br />
Я слід твій холодний цілую,<br />
Його омиваю слізьми.</p>
<p>Я плачу, бо ти не кохаєш,<br />
Не любиш мене, ти чужий,<br />
Ти з іншою щастя пізнаєш,<br />
Не мій ти коханий, не мій.</p>

<div></div>