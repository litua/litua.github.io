<strong>Руданський Степан – До чого ти здатний</strong>
<p>Вдався батькові синок,<br />
Та такий ледащо,<br />
Що робити, хоч убий,<br />
Не буде нізащо.</p>
<p>В поле нікгди ні ноги,<br />
З школи утікає.<br />
Лежить тільки, як бугай,<br />
Яйця вигріває.</p>
<p>Що не бився з ним старий,<br />
Не дав собі ради.<br />
На остаток всіх кумів<br />
Зводить до поради.</p>

<div>




</div>

<p>Розказує їм біду,<br />
Сина закликає<br />
І останній раз його<br />
Із жалю питає:</p>
<p>“Ну скажи ж мені тепер,<br />
Як сам здоров знаєш,<br />
До чого б ти сам хотів,<br />
Куди здатність маєш?”</p>
<p>А син голову схилив<br />
Та за брови взявся.<br />
“Щоб не били, — каже, — лиш,<br />
Я би вже признався”.</p>
<p>“Ну до чого, лиш скажи!<br />
Не буду я бити!”<br />
“А до того, — каже той, —<br />
Щоб дітей робити”.</p>
<p>

</p><div></div>