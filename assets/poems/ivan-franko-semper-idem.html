<strong>Іван Франко – Semper idem!</strong>
<p>Против рожна перти,<br />
Против хвиль плисти,<br />
Сміло аж до смерти<br />
Хрест важкий нести!<br />
Правда против сили!<br />
Боєм против зла!<br />
Між народ похилий<br />
Вольності слова!<br />
З світочем науки<br />
Против брехні й тьми –<br />
Гей, робучі руки,<br />
Світлії уми!<br />
Ще те не вродилось<br />
Остреє залізо,<br />
Щоб ним правду й волю<br />
Самодур зарізав!<br />
Ще той не вродився<br />
Жар, щоб в нім згоріло<br />
Вічне діло духа,<br />
Не лиш утле тіло!</p>

<div>




</div>

<p>3 апреля 1880</p>

<div></div>