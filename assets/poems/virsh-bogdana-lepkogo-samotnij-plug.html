<strong>Богдан Лепкий – Самотній плуг</strong>
<p>Посеред нив стирчить самотній плуг,<br />
Незорана земля лежить в округ.</p>
<p>Леміш заржавів, срібне чересло<br />
Зчорніло й диким зіллям обросло.</p>
<p>А де ж властитель дівся? Де ж ратай?<br />
Мабуть, пішов обороняти край.</p>

<div>




</div>

<p>Волів побили, коней взяли в трен,<br />
Лишився плуг на полі сам-оден.</p>
<p>Чекає, доки тут не зогниє,<br />
Або гранат його не розіб’є.</p>
<p>Леміш іржа гризе, а чересло<br />
Травою й диким зіллям обросло.</p>

<div></div>