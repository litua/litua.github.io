<strong>Павло Мовчан – Дощ </strong>
<p>Не дощ, — а кінь.<br />
Гнуздечки брязкотять,<br />
То чалий кінь<br />
Чвалає темним містом<br />
І гречно клонить голову додолу,<br />
То сонний Сон вертає вже додому,<br />
Гнуздечки срібні випустив із рук.<br />
Волочаться…<br />
І тільки: дзвінь та дзвінь, —<br />
Хтось часто так частує тишу.<br />
І зупинився сивий кінь,<br />
Лиш чути — Сон спокійно дише,<br />
Наморений за довгу ніч…</p>

<div>




</div>

<p>***</p>

<div></div>