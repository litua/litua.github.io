<strong>Василь Стус – Вперіодрозгорнутогобудівни…</strong>
<p>Вперіодрозгорнутогобудівни<br />
цтвакомунізмунавсьомуфронті<br />
я вийшов уранці за ворота —<br />
бачу: крізь штахетини<br />
коза пробує дістати цибулю<br />
з палісадника<br />
(у цибулі багато вітамінів<br />
отож її садять замість квіток).<br />
Я вжарив по ній цеглиною<br />
і файно влучив, що аж — аж — аж.<br />
Ось що мені згадалось і потішило,<br />
коли ввечері я вкладався на сон.</p>

<div></div>