<strong>Марта Тарнавська – “На столі робочому — Шекспір…” </strong>
<p>На столі робочому — Шекспір:<br />
тижнів два, як закінчив сонети.<br />
Ніч і тиша. Світло і папір.<br />
Ніч — найкращий приятель поетів.</p>

<div>




</div>

<p>Утомився. Можна б і лягти.<br />
Та у ліжку дихати трудніше…<br />
Ще хотів би, може, зберегти<br />
свіжу думку у новому вірші.</p>
<p>Лиш здрімнутись. Треба трохи сну.<br />
Голову схилив. Зімкнув повіки.<br />
Серед любих книг своїх заснув<br />
на робочому столі — навік</p>
<p>жовтень 1992</p>

<div></div>