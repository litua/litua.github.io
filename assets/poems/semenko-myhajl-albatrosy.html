<strong>Семенко Михайль – Альбатроси </strong>
<p>Чи бачив хто, як сліпнуть думи<br />
І серце розпадається, надвоє розколене?<br />
І коли вирисується воно зі стуми —<br />
Це ж жах, коли побачить, що воно — оголене.</p>
<p>Чи чув хто, як мріють роси<br />
Про життя вічне, ранком, як червоніє схід?<br />
Над гатором безшумлять крилаті альбатроси<br />
І над душею — привиди страхіть.</p>

<div>




</div>

<p>Заспокоює електрика —<br />
Так ясно забутись,<br />
довірившить електричному богові.<br />
Більше галасів, стуку,<br />
більше гаму, дзвону, крику —<br />
Дайте людей сюди, дайте реву, стогону, реготу,<br />
дайте ворога!..</p>
<p>28. II. 1917. Владивосток</p>

<div></div>