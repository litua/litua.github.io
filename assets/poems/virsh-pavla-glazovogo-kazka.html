<strong>Павло Глазовий – Казка</strong>
<p>Вже ніч на дворі. Не спить дитина.<br />
Схилився батько над ліжком сина<br />
І виявляє любов і ласку.<br />
— Послухай, — каже, — синочку, казку.<br />
Так, значить, дід жив і, значить, баба.<br />
Була в них, значить, ще й курка ряба.<br />
І сіла, значить, вона в гніздечко<br />
І, так сказати, знесла яєчко.<br />
Дід бив яєчко і баба била.<br />
Ну баба, значить, теж не розбила.<br />
А, так сказати, пробігла мишка… —<br />
І тут синочок схопився з ліжка:<br />
— Все значить, значить та так сказати…<br />
Не треба казки! Я хочу спати.</p>

<div></div>