<strong>Павло Мовчан – Мудрість </strong>
<p>О не стреми свій лет, обмеж себе собою<br />
і визнач наперед любов свою журбою.<br />
Бо над усім завжди горує день печалі,<br />
і будеш ти один різьбить свої скрижалі…<br />
Огромлений твій слух шукатиме мовчання,<br />
і виснажений дух вгамує поривання.<br />
І, сівши на поріг, ти оком світ окинеш:<br />
хтось квапиться, летить, та ти його не спиниш…<br />
Нехай, нехай стремить, йому не до чекання…<br />
Ти ж сів перепочить, щоб доганять світання.</p>

<div>




</div>

<p>***</p>

<div></div>