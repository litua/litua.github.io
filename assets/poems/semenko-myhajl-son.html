<strong>Семенко Михайль – Сон </strong>
<p>Вона живе і досі невже і я живу<br />
Я бачив її коси фіалки рву.<br />
Десь у рові зеленім і її рука<br />
Лежить у мене на плечі легка легка</p>
<p>Сонний туман випростувавсь навколо<br />
А в далині десь місто спить<br />
з відкритими очима<br />
Навколо все поснуло застигло захололо<br />
І ми самі без човна і не з ними</p>

<div>




</div>

<p>Такий неясний сон чом річка а не зала<br />
Чом ласка не прокльон і хусткою махала<br />
І досі чую я тремтить її рука<br />
У мене на плечі легка легка легка<br />
Кохана.</p>
<p>29. VIII. 1916. Владивосток</p>

<div></div>