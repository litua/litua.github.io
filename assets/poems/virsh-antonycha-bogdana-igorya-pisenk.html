<strong>Антонич Богдан-Ігор – Пісенька до сну</strong>
<p>Не думай! Спи! Думки — отрута щастю.<br />
Цвітуть дві тіні — дві лілеї чорні.<br />
Не думай! Спи! До всіх скорбот причасний<br />
і так усього в думці не обгорнеш.</p>

<div>




</div>

<p>Прощаючись із спомином останнім,<br />
що тінню вихиливсь з-за яви краю,<br />
в солодкім марнотратстві почуваннів<br />
кохання вицвіле знов прикликаеш.</p>
<p>Це справді зле, що покохав занадто,<br />
заміцно, зарозтратно. Захват ясний<br />
в екстазу чорну ночі не міняти!</p>
<p>Засни! Чи це життя, чи лампа гасне?</p>

<div></div>