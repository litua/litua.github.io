<strong>Павло Мовчан – Краще синиця в руках </strong>
<p>Все зсунулось до глузду, до основ,<br />
і оголилась глибина кринична…<br />
А з твоїх пучок капа тепер кров,<br />
хоч ще учора сік точивсь суничний.<br />
Безглуздий рух вперед по площині,<br />
по шклі води, по струнах металевих…<br />
День скаламутивсь, аркуш почорнів,<br />
і чорний хтось процокав на коневі.<br />
І чорне листя, звихрене слідком,<br />
з дерев зірвавшись, полетіло роєм…<br />
І біжимо ми зірваним містком<br />
щодуху… але врізнобіч обоє…<br />
— Що сталося? — та вітер мову рве,<br />
а з берегів відлуння: — Стало… стало…—<br />
То драним горлом крикнув журавель,<br />
якого ти в руках своїх тримала…</p>

<div>




</div>

<p>***</p>

<div></div>