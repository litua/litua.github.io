<strong>Олесь Гончар – Брати</strong>
<p>Свою землю, далеку, святу,<br />
Не забудем до згуби.<br />
Як матроси в чужому порту,<br />
Ми тримаємось купи.</p>
<p>Став і я чомусь ніжний такий<br />
В цім краю невеселім.<br />
І для мене тут всі земляки,<br />
Хто у сірій шинелі.</p>

<div>




</div>

<p>І для мене усі тут брати,<br />
Із дитинства знайомі,<br />
Чи не батько єдиний ростив<br />
Нас в єдиному домі?</p>
<p>Чи не мати єдина малих,<br />
Як орлиця орлята,<br />
Боронила від бід і від лих,<br />
Доки зможем літати!</p>
<p>Тим-то й землю, далеку, святу,<br />
Не забудем до згуби.<br />
Як матроси в чужому порту,<br />
Ми тримаємось купи.</p>
<p><em>1945, Камендін</em></p>

<div></div>