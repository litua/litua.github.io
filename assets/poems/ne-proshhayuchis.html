<strong>Роман Штігер – Не прощаючись</strong>
<p>будь ласка не говори зараз нічого<br />
будемо дихати тишею<br />
будемо пити погляди серпневих світанків<br />
будемо ковтати кулі від болю і пігулки від часу<br />
нажаль у нас закінчився тютюн<br />
скоро світатиме а ти тремтиш як струна</p>
<p>невміло обіймаємось із краплями дощу<br />
розсікаємо очі слізьми<br />
і серпень перекриє нам доступ до кисню<br />
я знаю<br />
зачекай ще сьогодні буде воскресіння весни<br />
і музика навмисно гратиме вічно</p>

<div>




</div>

<p>мені б цінувати тебе понад усе й<br />
цілувати навмисно без жодного на це попередження<br />
стискати твої плечі але щораз по-іншому<br />
щоб завжди було не так як учора<br />
отож молися відверто<br />
твій бог у тобі<br />
а ти його течія</p>
<p>апатія роз’їдає нутро а пам’ять<br />
не лічить провин не бачить нічого<br />
не потрібно думати<br />
потрібно відчувати<br />
ковтаємо кулі від болю<br />
і<br />
пігулки від часу<br />
відчалюю але не прощаючись</p>
<p><a href="http://onlyart.org.ua/?page_id=559">до переліку віршів Романа</a></p>

<div></div>