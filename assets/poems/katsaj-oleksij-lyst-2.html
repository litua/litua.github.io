<strong>Кацай Олексій – Лист-2</strong>
<p>Мені з безмежжя котрий рік<br />
космічний пише мандрівник<br />
листа,  в якому до сих пір<br />
клинопис марсіанських гір<br />
ніким, хто зиркнув був у лист<br />
і навіть мав до цього хист,<br />
нерозшифрований: не треба<br />
читати чужинецьке небо!<br />
І знов летять чернетки тиші<br />
в прозорі кошики луни,<br />
а він усе, диваче, пише<br />
чорнилом синім таїни…</p>

<div>




</div>

<p>Зростає кипа папірців —<br />
в планети зібганих світів!</p>

<div></div>