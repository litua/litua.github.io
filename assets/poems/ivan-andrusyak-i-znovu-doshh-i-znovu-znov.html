Іван Андрусяк – і знову дощ і знову знову знову…<p>і знову дощ і знову знову знову<br />
ми мовчимо і знову мовчимо<br />
і знову не наважимось немов<br />
глумливий дощ підслухає розмову</p>
<p>і буде реготати цілу ніч<br />
і нас не випускатиме з під’їзду<br />
і довго-довго безборонне місто<br />
печально зазиратиме до віч</p>
<p>шептатиме що є лишень обов’-<br />
-язок перед людиною — не більше —<br />
— і навіть вірші — боже — навіть вірші —<br />
— усе що хочеш тільки не любов</p>

<div>




</div>

<p>і навіть накликатиме біду<br />
і ти — смішна — підказки ті повториш<br />
та я ні слова не скажу натомість<br />
а просто мовчки</p>
<p>в дощ тебе</p>
<p>введу…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>