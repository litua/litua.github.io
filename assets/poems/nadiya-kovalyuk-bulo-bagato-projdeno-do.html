<strong>Надія Ковалюк – Було багато пройдено доріг…</strong>
<p>Було багато пройдено доріг…<br />
У подругах,у друзях,у коханих<br />
Я бачила для себе оберіг.<br />
Але так рідко згадувала маму…</p>
<p>Коли ж втрачала віру у людей,<br />
Коли життя надламувало крила,-<br />
Я линула до маминих грудей,<br />
Свої невдачі -в жменях приносила.</p>
<p>Вона ж мене ховала від нещасть,<br />
А я завжди від неї так далеко…<br />
Вона ж за мене душу всю віддасть,<br />
Як відчайдушно-віддана лелека…</p>

<div>




</div>

<p>Життя-таке коротке,наче мить,<br />
Адже колись її також не стане…<br />
Великодушне небо приютить<br />
В своїх долонях-спогади про маму.</p>
<p>І розриватиметься серце від жалю:<br />
Я так багато їй не досказала…<br />
О,небо.як же я її люблю,<br />
І хочу,щоб ніколи не вмирала.</p>
<p>Я плачу знов…не вистачає слів…<br />
Живою маму бачити-це щастя…<br />
Любімо серцем наших матерів,<br />
І нам тоді- сторицею воздасться!</p>
<p>автор:<strong> <a href="http://onlyart.org.ua/?page_id=31008">Надя Ковалюк</a></strong></p>

<div></div>