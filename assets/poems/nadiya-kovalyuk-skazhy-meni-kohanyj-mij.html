<strong>Надія Ковалюк – Скажи мені, коханий мій, чому…</strong>
<p>Скажи мені, коханий мій, чому<br />
У грудях більше Серце не живе?<br />
Воно так щиро вірило в весну,<br />
Та необачно вибрало тебе…</p>
<p>І після тисяч пройдених доріг<br />
Та попелу від спалених мостів-<br />
Упало без жалю тобі до ніг,<br />
Від болю не залишивши слідів.</p>
<p>Ти…попіл перетворював в вогонь,<br />
Ти…казку про весну розповідав,<br />
Ти…Серце грів теплом своїх долонь,<br />
На ньому свою Долю малював.</p>
<p>Ти…в памяті стирав усі мости,<br />
Тримав, не відпускаючи,в руці<br />
Те Серце, що хотіло теплоти<br />
І безнадійно вірило тобі…</p>

<div>




</div>

<p>Скажи мені, коханий мій, чому<br />
Не знало воно й знати не могло,<br />
Коли так щиро вірило в весну-<br />
У тебе…Серце іншої було…</p>
<p>А ти не знав, тай знати ти не міг,<br />
Що в мого Серця правило-одне,<br />
Що після тисяч пройдених доріг<br />
Воно всерівно вибере тебе…</p>
<p>Скажи мені, коханий мій, чому<br />
Мені хтось інший Долю вже несе,<br />
Кладе до моїх ніг свою весну,<br />
Та серце…обирає…знов тебе.</p>
<p>автор:  <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>