Юрій Андрухович – Ветерани, що пишуть вірші, скарги…<p>Ветерани, що пишуть вірші, скарги,<br />
одаліски, що поночі йдуть на лови,<br />
аноніми, що вкупі становлять черги,<br />
франкмасони, що в’ють павутини змови,</p>
<p>пушкіністи, твердим розчулені знаком,<br />
патріоти, над кіром пониклі в думах,<br />
юнаки, що б’ють або ставлять раком,<br />
пияки, що знаються на парфумах,</p>
<p>росіянки пишні, з яких купецьке<br />
випирає щоками, грудьми, задами,<br />
кавалери їхні, також опецьки,<br />
імбецили з рисами далай-лами,</p>

<div>




</div>

<p>всяка інша потолоч, інше дрантя,<br />
всі на світі раси, народи, люде!<br />
Я стомився від кремлівських курантів.<br />
Прощавайте, завтра мене тут не буде.</p>
<p>Прощавайте, всі! І ти, круглолиций,<br />
що з гори, як манну, даруєш укази.<br />
Я, можлива здобич твоїх міліцій,<br />
я боюсь, що вони застосують гази.</p>
<p>Прощавайте, храмів хрести щербаті,<br />
під якими тужив я і вив совою!<br />
Ц слова я не викричав на Арбаті:<br />
десь вони замерзли понад Москвою.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>