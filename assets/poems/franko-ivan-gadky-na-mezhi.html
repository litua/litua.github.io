Франко Іван – Гадки на межі<p>1<br />
Ся нитка зелена, що, мов тота гадина,<br />
Отеє здовж загону снує, —<br />
Се Terminus наш, се межа, перекладина,<br />
Знак, поки “моє” і “твоє”.<br />
По сей бік чотири загони Трохимові,<br />
По той бік Михайлові три:<br />
Жий кождий на своїм, уплачуй дачки нові,<br />
Чужого ж і п’ядь не бериї<br />
І що кому в тім, що Михайло й Трохим<br />
На своїх загонах криваво бідують,<br />
Хоч рук собі й ніг від роботи не чують,<br />
Прийде передновок-занестись нічим?<br />
І що кому в тім, що худібчиня їх<br />
“Чомусь” не держиться, чахліє, марніє,<br />
Що поле їх рік в рік гіршіє, пустіє,<br />
Хоч орють і полють не гірше від всіх?<br />
І нию кому в тім, що вже руки у них<br />
В розпуці безпомічній вниз опускаються?<br />
“Замало землиці! В часах тих трудних<br />
Довги вже дверима і вікнами пхаються.<br />
Прийдеться пропасти… Мов риба в саку,<br />
Так б’ємся, і годі що вдати!”<br />
Аж слухати важко тих слів, та яку<br />
Пораду їм дати — не знати.<br />
А станеш у полі отак на межі —<br />
В обох сім загонів, і вдовж є куди дивить!<br />
Ну, нивка незгірша, що хоч, тс й кажи,-<br />
При добрій роботі і вісім душ виживить…<br />
А в них обох шість душ! І що б за завада<br />
Зложитися полем докупи обом,<br />
Зложитись хатами, знаряддям, тяглом?<br />
І, може, для них се єдиная рада.<br />
Та ба, ось межа! Ся попруга вузька<br />
Несильну їх силу роздерла на части,<br />
І де в спільній праці жили б довіка,<br />
Там вроздріб прийдесь їм лиш спільно пропасти.<br />
2<br />
Малим ще, тямую, всі межі я знав:<br />
За мамою літом щодень тупцював,<br />
Коли для дійної корови вона<br />
Трави узбирати надвечір ішла.<br />
То межі й па ступінь широкі були,<br />
3 одної нажнеш дві вереті трави.<br />
А я неміцними ногами межею<br />
Безпечно ступаю м’якою стернею.<br />
А нині погляну на межі: невже ж?<br />
Нема стародавніх, широких тих меж!<br />
Всі нині тоненькі, як нитка,отак,<br />
Чужий ледве б здужав намацати знак,<br />
Рад кождий, що лишнюю скибу дістав.<br />
І чом кождий так тої скиби бажить?<br />
Чом тісно так в світі, нелюдяно жить?<br />
Чи люду замного наплодилось нам,<br />
Чи більш до життя потребує він сам?<br />
Ні люду за много на нашій рілли,<br />
Ні в нього самого потреби зросли,<br />
А більш його дома стіснили чужії,<br />
На рук його працю, мов трутні, падкії.<br />
І дарма то дехто незрячий не раз<br />
Говорить: “Війна би здалася у нас,<br />
Замного людей, світ тісний всім, мов сак,-<br />
Просікли б, вільніше би стало відтак”.<br />
Вільніше, ее так! Та, крім знищення й мук,<br />
Не стало б до праці щонайкращих рук,<br />
А джерело нужди як било, так било б,<br />
Лиш що до старого нове причинило б.<br />
А люд через межі, котрі го тіснять,<br />
Не може добачити тих всіх завад,<br />
Добачить всіх сплетених коренів лиха.<br />
Що сили його підлоточує стиха,<br />
Ей, межі, ви, межі, вузенькі, куці!<br />
В які бездоріжжя, в які манівці<br />
Ви втисли незрілий ще погляд суспільний!<br />
Хто шлях нам покаже широкий і вільний?<br />
З<br />
Приходить до мене один чоловік:<br />
“Порадьте, що маю робити?<br />
Ось тут, на тім полі, мій дід прожив вік,<br />
Хоч, правду сказавши, нема чим і жити.<br />
Три прути! Та ну, якось, певно, тоді<br />
Не так було тісно, як нині,-<br />
Досить, що отак ні в добрі, ні в біді<br />
Пройшов цілий вік старовині.<br />
Мав дід два сини, поженив їх, і враз<br />
Жили в одній хаті з дітками.<br />
Все дід, було, каже: “Ділив би я вас<br />
Тим полем, та й б’юся з гадками.<br />
Тепер воно ледве живить нас, а іго ж<br />
Тоді, як ту дрібку надвоє роздерти?<br />
Ні, я вас не буду ділити! Як мож,<br />
Так жийте прикупі, а схочете тож<br />
Ділитись-діліться по моїй аж смерти”.<br />
Та сталося, бачте, що дід і сини<br />
Померли на тифус одної весни,<br />
Лишивши по двоє дітей малолітніх.<br />
Я найстарший був, мав три роки з весни,<br />
Стриків хлопець — півтора; в мами й стрийни<br />
При грудях дівчатка-були. По бездітних<br />
Багатших сусідах мами роздали<br />
Нас, хлопчиків,— бач, не було з чого жити.<br />
Дістодьто, годуйте, допоки малий,<br />
А виросте, мусить за се відслужити.<br />
І ми наслужились, назнались біди!<br />
Мами повмирали. Мені вже тогди<br />
Було двадцять літ, я покинув служити,<br />
До хати пішов, оженивсь і, як слід,<br />
Обняв усе поле, що нам лишив дід,<br />
І став на нім в бідності жити.<br />
Гадав я: сплачу малолітнім тамтим,<br />
І поле по дідовій волі<br />
Останесь ціле, то хоч я на тім полі<br />
Вдержусь, а то впадесь у руки чужим.<br />
Дівчат повіную, а старший братій<br />
Пристане де-будь до вдової…<br />
То так, як би двом у сорочці тісній:<br />
Волить хоч один, та ходити в цілій,<br />
Ніж дерти сорочку надвоє,<br />
Бо жаден тоді не буде мав що вбрать.<br />
Отак я, бувало, частенько<br />
Говорю тамтому. Та ба, любий брат<br />
Лиш вислухав все те чистенько<br />
Та й зараз до суду. Списать зажадав,<br />
Що там на всі діти лишилось,<br />
І щоб все напів поміж них поділилось<br />
Так, як би їх тато окремо вмирав.<br />
Я вчув се, і сумно зробилося. Шлю<br />
До нього людей, щоб згодились на сплату;<br />
Сам ходжу за ним і благаю-цвілю:<br />
“Вважай, переділимо поле і хату,<br />
То що ж на тих кусниках будем робить?<br />
Вважай, дід-небіжчик не хтіли ділить,<br />
А ти хочеш дідову волю ламати?”<br />
Дарма, він про сплату не хоче і знати!<br />
Минуло два роки, і з суду ми нині<br />
Декрети дістали: усе, що дід мав,<br />
Між нас поділити по рівній частині,<br />
А кождий щоб з того сестру звінував.<br />
І що тут робити, порадьте, сли ласка!<br />
Зруйнують дочиста, як вкроять отак<br />
Півгрунту! Моя вже задбвжена частка.<br />
Сестри не звіную, і сам я жебрак.<br />
Я думаю свідків до суду вести,<br />
Що дід не хотів ділить поля, —<br />
То, чень, йому скажуть на сплату піти,<br />
А ні, га! — то дійсь божа воля!”<br />
4<br />
Я думав про людське братерство нове,<br />
І думав, чи в світ воно швидко прийде?<br />
І бачив я в думці безмежні поля:<br />
Управлена спільним трудом, та рілля<br />
Народ годувала щасливий, свобідний.<br />
Чи се ж Україна, чи се край мій рідний,<br />
Обдертий чужими і світом забутий?<br />
Так, се Україна, свобідна, нова!<br />
І в мойому серці біль втишувавсь лютий.<br />
Щез привид. Я глянув довкола. Он там<br />
За зорану межу б’єсь з Грицем Степан;<br />
Там дід оре поле, старенький, як гриб,<br />
І плаче за сином, що в Боснії згиб;<br />
Там батько за сином з дрюком уганяєсь;<br />
Там мачухи лютий проклін розлягаєсь…<br />
О краю мій рідний, недолею гнутий,<br />
Пропасти би радше тобі, ніж коли б<br />
Така твоя доля повік мала бути!<br />
1881</p>

<div>




</div>

<p>автор: <strong><a href="http://onlyart.org.ua/?page_id=5042">Франко Іван</a></strong></p>

<div></div>