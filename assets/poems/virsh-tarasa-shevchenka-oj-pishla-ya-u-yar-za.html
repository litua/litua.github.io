<strong>Тарас Шевченко – Ой пішла я у яр за водою</strong>
<p>Ой пішла я у яр за водою,<br />
Аж там милий гуляє з другою.<br />
А другая тая,<br />
Розлучниця злая,<br />
Багатая сусідонька,<br />
Вдова молодая.<br />
А я вчора з нею,<br />
З сією змією,<br />
В полі плоскінь вибирала<br />
Та все й розказала,<br />
Що як мене любить,<br />
Женитися буде,<br />
І до себе злую суку<br />
Просила в придане.<br />
Йване мій, Іване,<br />
Друже мій коханий,<br />
Побий тебе сила божа<br />
На наглій дорозі.</p>

<div>




</div>

<p><em>[Друга половина 1848, Косарал]</em></p>

<div></div>