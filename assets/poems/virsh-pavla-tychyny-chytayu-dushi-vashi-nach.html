<strong>Павло Тичина – Читаю душі ваші, наче книги, я…</strong>
<p>Читаю душі ваші, наче книги, я<br />
І сам цвіту — ридаю, як роса…<br />
Ах, на землі одна, одна релігія —</p>
<p>Страждань краса.</p>
<p>Ви ніжно-стомлені,— троянди зломлені:<br />
Ой, не цвісти вам знову, не цвісти.<br />
Кричать ножі, серцями в серце встромлені:</p>

<div>




</div>

<p>Зглянись хоч Ти!</p>
<p>Ріка біжить, хлюпоче, грається.<br />
На ній линяють весни, мов убір…<br />
Ви плачете. Вам серце розривається:</p>
<p>Людина — звір.</p>
<p>О, не тривожтесь так, мої улюблені:<br />
Людина — звір, в вас чия ж любов?<br />
Ви всі — до храмів храму стежки згублені</p>
<p><em>(1915)</em></p>

<div></div>