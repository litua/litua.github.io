<strong>Борис Грінченко – На добраніч</strong>
<p>Добра ніч натомленим усім!<br />
Тихим сном спочинуть хай таким,<br />
Щоб забути втому і турботу!<br />
Хто свій піт щодня на праці лив,<br />
Хто не мав ясних за нею днів, —<br />
Хай вві сні забуде про роботу!</p>

<div>




</div>

<p>Хто важке на плечах горе ніс,<br />
Хто із мук стомився та із сліз, —<br />
Щастя хай тому ясне присниться!<br />
Зійде хай спокій з небес на всіх.<br />
Щоб вві сні набратись сил нових<br />
І в борні із лихом не хилиться!</p>
<p><em>1891</em></p>

<div></div>