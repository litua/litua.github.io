<strong>Наталія Пиж – Коли на душі мені важко…</strong>
<p>Коли на душі мені важко,<br />
На серце лягає печаль,<br />
З’являєшся ти. Ненадовго.<br />
Секунду, хвилину…А жаль!<br />
Приходиш до мене як мрія,<br />
Як марево в тихому сні,<br />
І я, наче квіточка млію,<br />
А ти щось говориш мені.<br />
Обійми твої, твої руки,<br />
Твої ніжні й чуттєві вуста…<br />
Ніколи я їх не забуду.<br />
А зараз чекаю листа.<br />
Чекатиму день, може тиждень,<br />
А може місяць чи рік.<br />
Адже ти дарував мені ніжність,<br />
Й тепер на страждання прирік.<br />
Чому ти так зараз далеко?<br />
Чому я страждаю одна?<br />
Ти ж знаєш як це нелегко<br />
Чекати і знати-сама.<br />
Якщо ж нам всміхнеться ще доля<br />
І будемо разом ми.<br />
Ти будеш моїм, я твоєю,<br />
А зараз хай будуть хоч сни!</p>

<div></div>