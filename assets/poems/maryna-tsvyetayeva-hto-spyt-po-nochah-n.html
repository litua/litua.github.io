<strong>Марина Цвєтаєва – “Хто спить по ночах? Ніхто не спить!…”</strong>
<h3><em><strong>в перекладі Марти Тарнавської</strong></em></h3>
<p>Марина Цветаева<br />
<em>Кто спит по ночам? Никто не спит!..</em></p>
<p>* * *</p>
<p>Хто спить по ночах? Ніхто не спить!<br />
Дитя в колисці своїй кричить,<br />
Старий чекає на смерті мить,<br />
А хлопець милій щось шепотить,<br />
В уста їй дише, в очі глядить.</p>

<div>




</div>

<p>Заснеш — чи ж знову проснешся тут?<br />
Ще встигнем, встигнем навік заснуть!</p>
<p>А бистрий сторож йде з дому в дім,<br />
Ліхтар рожевий блукає з ним,<br />
І над подушкою серця стрибок<br />
Скажено стукає, мов молоток:</p>
<p>Не спи! Кріпися! Кажу це всім!<br />
А то — вічний сон! А то — вічний дім!</p>
<p>***</p>

<div></div>