<strong>Іван Франко – Якось-то буде!</strong>
<p>З голоду й нужди вмирає мужик,<br />
Крадіж, рабунки, весь край – один крик.<br />
Мати вбиває голодну дитину.<br />
Батько кидає кохану родину,<br />
В Росію, Молдавію тягнуть плачучії<br />
На заробітки отарами люде…<br />
Радьте, розумні! Рятуйте, маючії!<br />
– Якось-то буде! Якось-то буде!<br />
Поле мужицьке в жидівські йде руки,<br />
Школи мужицькі не сіють науки,<br />
Але незгоду й ненависть народну;<br />
Слово правдиве і думку природну<br />
Травлять газети, хорти мов летючії,<br />
Право, сумління потоптані всюди…<br />
Радьте, розумні! Рятуйте, могучії!<br />
– Якось-то буде! Якось-то буде!</p>

<div>




</div>

<p>1880</p>

<div></div>