<strong>Сингаївський Микола – Замість пророцтва</strong>
<p>На білих снігах і на синіх снігах<br />
Я буду лежать, мов підстрелений птах.</p>
<p>Що прагнув літати, бо крила ж були,<br />
Та хижі злочинці літать не дали.</p>
<p>Забутий, мов зайвий, на рідній землі –<br />
Я скоро схолону у сніжнім теплі.</p>

<div>




</div>

<p>Забудеться образ, загубиться слід,<br />
Повз мене ревтиме шалений цей світ.</p>
<p>Розгорнуте небо і те обмине,<br />
І вмить замете хуртовина мене.</p>
<p>На білих снігах і на чорних снігах<br />
Лежатиму я, мов знеможений птах.</p>

<div></div>