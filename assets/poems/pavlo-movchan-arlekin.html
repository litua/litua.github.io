<strong>Павло Мовчан – Арлекін </strong>
<p>Так далеко гра від життя, ой далеко,<br />
що не ствердить небо землею, а землю небом.<br />
Порожнеча, що всіх єднала, зсукалась у нитку,<br />
від мандрівки — ні зиску, ні збитку:<br />
шва розшилася — ледве тримаються руки,<br />
голова підмізинна нездала на штуки,<br />
похилилась, бо їй не збагнуть<br />
ні вертепних ходів, ні спонуки,<br />
ані гри одноосібної суть.<br />
В довгу скриню зануряться очі,<br />
сміх потрісканий вткнеться в сукно,<br />
сон той самий все сниться пророчо:<br />
міль, а з скроні тече порохно.</p>

<div>




</div>

<p>***</p>

<div></div>