<strong>Леся Українка – «Дивлюся я на смерть натури…» </strong>
<p>Дивлюся я на смерть натури, і благання</p>
<p>Я посилаю доленьці своїй,<br />
Щоб і мені дала кінець такий,<br />
Щоб я була спокійна в час конання.</p>
<p>Ніхто щоб не почув тоді мого ридання.</p>

<div>




</div>

<p>Та й по мені не мають сльози лить, –<br />
Сама в собі я буду жаль носить.<br />
О доленько моя, сповни моє бажання!</p>
<p>І так наш світ повитий горем та журбою,</p>
<p>Нехай ніхто не плаче по мені,<br />
Нехай не засмучу нікого я собою.</p>
<p>Нехай побачу я в смутні для мене дні</p>
<p>Утіху щирую та усміхи ясні.<br />
Темноти й смутку досить і в труні!</p>
<p>[1890]</p>

<div></div>