<strong>Ковальчук Людмила – В твоїм житті я перша і остання</strong>
<p>В твоїм житті я – перша і остання,<br />
В твоїм житті я – та, що не в роках.<br />
Я – присмак від шаленого кохання,<br />
Сплетіння радості і невимовний страх.</p>
<p>В твоїм житті я – трунок насолоди,<br />
Бажане щастя у чужих руках.<br />
Мене не зрадиш без моєї згоди –<br />
Я бачу біль в замріяних очах.</p>

<div>




</div>

<p>В твоїм житті я краща, бо колишня,<br />
Здійсненна мрія з вірою в себе.<br />
П’янка й міцна, немов вино торішнє,<br />
Що бережу, як згадку про тебе.</p>
<p>В твоїм житті я – загадкова повість<br />
Із вкрапленням реальності подій.<br />
Твій гріх, але водночас твоя совість,<br />
Усміхнена межа палких надій.</p>
<p>В твоїм житті я – шлях, але тернистий<br />
Від зустрічі до гіркоти прощання.<br />
Без права помилки контрольний вистріл –<br />
В твоїм житті я – перша і остання.</p>

<div></div>