Ірина Саковець – Мені б кудись… в епоху Ренесансу…<p>Мені б кудись… в епоху Ренесансу<br />
промчати крізь віки хоча б на день,<br />
десь у Венеції чи давньому Провансі<br />
зачитуватись «Книгою пісень»;</p>
<p>вклонитися картинам Рафаеля –<br />
зображенню Мадонни з немовлям,<br />
прогнати сон піснями менестреля<br />
про лицарів і їх прекрасних дам;</p>
<p>вечірніми алеями Шамбору<br />
під чарівливо-кволий клавесин<br />
в шовковій сукні увійти до двору<br />
із грацією ранньої весни.</p>

<div>




</div>

<p>Мені б колись в епоху Ренесансу,<br />
отак на день, отак собі, як є.<br />
О мрії-сни… Життя таких-бо шансів<br />
ніколи і нікому не дає.</p>
<p>автор: <a href="http://onlyart.org.ua/?page_id=44280"><strong>Ірина Саковець</strong></a></p>
<p></p>

<div></div>