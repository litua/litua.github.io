<strong>Наталія Пиж – Чужі</strong>
<p>Ми чужі з тобою – ти і я.<br />
Ми на різних полюсах планети.<br />
Ми з тобою наче течія,<br />
Що несеться крізь міцні тенета.<br />
Ми з тобою одинокі як завжди,<br />
Ми з тобою зовсім різні люди.<br />
Наші розійшлися поїзди,<br />
Зустрічі у нас уже не буде.<br />
Ти стоїш на березі ріки,<br />
Ти стоїш і дивишся так пильно.<br />
І, здається, вже пройшли віки,<br />
Обминувши наші долі ненасильно.<br />
Ми чужі з тобою – ти і я,<br />
Ми з тобою, як опале листя.<br />
Ти нічий, а я є нічия<br />
І дороги наші розійшлися.<br />
Не зійдуться більше ті путті.<br />
Не зійдуться, ну й нехай так буде.<br />
Ми з тобою назавжди чужі,<br />
Ми з тобою незнайомі люди</p>

<div></div>