<strong>Семенко Михайль – Шукачам щастя </strong>
<p>Ви, що шукаєте щастя<br />
І ви, що вбачаєте у ньому привид.<br />
Справа в тому, що вам важко розібраться<br />
І тому так багато кривд.<br />
Люди, ви страждаєте,<br />
А який близький і істотний вихід.<br />
То ви мучитесь, що нічого не маєте,<br />
То вам досить крихіт.<br />
Ах, я знаю слово, магічне слово…<br />
Воно ясніше сонця і чорніше тьми.<br />
Люди! Щастя з вами, і як мало для цього мови:<br />
Будьте людьми!</p>

<div>




</div>

<p>16. II. 1917. Владивосток</p>

<div></div>