<strong>Юрій Тарнавський – Старість Казанови</strong>
<p>Кожного погідного ранку Казанова,<br />
одягнений в рожеві жіночі панчохи,<br />
виходить на вузькі левади міста<br />
збирати зомлілі метелики презервативів.</p>

<div>




</div>

<p>Стіни його кімнати облуплені<br />
змощеними муміями поцілунків,<br />
які він витяв тремтячою рукою<br />
із уст старих дів, що померли.</p>
<p>Кажуть, що коли вночі лунають<br />
хрипкі еха стогонів в його кімнаті —<br />
це на пустих площах свого висохлого тіла<br />
шукає за привидами мастурбацій Казанова.</p>
<p><em>1960</em></p>

<div></div>