<strong>Андрій Малишко – Стежина</strong>
<p>Чому живе, і сам не знаю,<br />
В моєму серці стільки літ<br />
Ота стежина в нашім краї<br />
Одним одна коло воріт.</p>
<p>Де ти, моя стежино,<br />
Де ти, моя єдина?<br />
Ота стежина в ріднім краї —<br />
Одним одна коло воріт?</p>
<p>Дощами мита-перемита,<br />
Снігами вметена у даль.<br />
Між круглих соняхів у літі<br />
Мій ревний біль, мій ревний жаль.</p>

<div>




</div>

<p>Де ти, моя стежино,<br />
Де ти, моя єдина?<br />
Ота стежина в ріднім краї —<br />
Одним одна коло воріт?</p>
<p>Моя надієчко, я знаю:<br />
Мій крик життя на цілий світ —<br />
Ота стежина в нашім краї<br />
Одним одна коло воріт.</p>
<p>Де ти, моя стежино,<br />
Де ти, моя єдина?<br />
Ота стежина в ріднім краї —<br />
Одним одна коло воріт?</p>

<div></div>