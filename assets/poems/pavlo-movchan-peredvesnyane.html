<strong>Павло Мовчан – Передвесняне </strong>
<p>Сирітство простору,<br />
в якому ворон кряче,<br />
ділилось гострими<br />
крильми навпіл, неначе<br />
від того додавалося тепла<br />
усій землі, де сутінь залягла,<br />
змаливши все,<br />
розмивши обрис лісу,<br />
сховавши всіх за снігову завісу,<br />
що тільки й чуть, як кличе птах небесний<br />
свою луну, весняну мить воскреслу.<br />
І я йому у відповідь кричу,<br />
що слідкома<br />
за подихом лечу!</p>

<div>




</div>

<p>***</p>

<div></div>