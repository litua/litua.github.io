Маланюк Євген – Одна пісня<p>В кінці греблі<br />
Шумлять верби…</p>
<p>Бува, почуєш пісню і спахнеш<br />
Пекучим болем пізньої любові —</p>
<p>І от — далечина Твоїх безмеж,<br />
Твоїх небес нестриманая повінь:<br />
Пливе, пливе блакитна широчінь,<br />
Росте, росте співучим колом обрій;<br />
Від білих хмар лиш смарагдова тінь<br />
Біжить ланами, лиш вітри недобрі<br />
Напружують свій навіжений чвал…</p>

<div>




</div>

<p>О, як забуть Тебе, єдину в світі!<br />
Твій зір мені ясніш за сонце світить,<br />
Твоя далека пісня, як хорал.</p>
<p>Моя весна. Моя, моя Земляї</p>
<p>Яке ж залізне серце муку стерпить:<br />
Оттут в недужих мріях уявлять,<br />
Як “в кінці греблі шумлять верби”.</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>