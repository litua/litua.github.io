<strong>Василь Стус – Автопортрет зі свічкою</strong>
<p>Тримай над головою свічку,<br />
допоки стомиться рука —<br />
ціле життя. Замало — нічку.<br />
Довкола темінь полохка.<br />
Літають кажани, як кулі.<br />
Нестерпом студиться щока.<br />
Де ви, крилаті? Гулі-гулі!<br />
Як вам — нестерпно — без небес?<br />
Аж очі підвели, поснулі.<br />
О ні, ти не один воскрес!<br />
Як в бодню — пугачеві скрики.<br />
Десь бродить землячок-дантес.<br />
О шанталавий, недорікий,<br />
а чи поцілиш ти мене?<br />
Свіча в задумі — не мигне.</p>

<div></div>