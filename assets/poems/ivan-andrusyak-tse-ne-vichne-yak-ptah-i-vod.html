Іван Андрусяк – це не вічне як птах і вода…<p>це не вічне як птах і вода<br />
не дозволене мохом і реріхом<br />
кучерявого сліду руда<br />
просувається ламаним берегом</p>
<p>так повинно маліти життя<br />
з попелюшки на унцію попелу<br />
недоконане передчуття<br />
ніби крик відрізаючи зопалу</p>

<div>




</div>

<p>так повинна прийти і піти<br />
кожна лінія саду господнього<br />
не довідавшись ти чи не ти<br />
стерегти і не втратити жодного</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>