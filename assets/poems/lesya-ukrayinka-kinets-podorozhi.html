<strong>Леся Українка – «Кінець подорожі…»</strong>
<p>Кінець подорожі, –</p>
<p>Вже зіроньки гожі</p>
<p>Сіяють на небі ясному,<br />
! вже височенько</p>
<p>Ясний місяченько, –</p>
<p>Вже хутко прибудем додому!</p>
<p>Огні незліченні,</p>
<p>Мов стрічки огненні,</p>
<p>До моря спускаються з міста,<br />
А в пристані грає</p>
<p>Огнями сіяє</p>
<p>Корабликів зграя барвиста.</p>

<div>




</div>

<p>За чає, за годину</p>
<p>Тебе я покину,</p>
<p>Величнеє море таємне!<br />
І знов мене прийме,</p>
<p>Огорне, обійме</p>
<p>Щоденщина й лихо наземне.</p>
<p>І в рідному краю</p>
<p>Не раз спогадаю</p>
<p>Часини сі любі та милі!<br />
Прощай, синє море,</p>
<p>Безкрає, просторе, –</p>
<p>Ви, гордії, вільнії хвилі!</p>
<p>[1888]</p>

<div></div>