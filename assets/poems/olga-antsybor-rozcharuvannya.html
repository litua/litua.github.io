<strong>Ольга Анцибор – Розчарування</strong>
<p>Я не чекаю зустрічі з тобою,<br />
І радості від зустрічі немає,<br />
Бо не прийшлось напитися любов’ю,<br />
В душі моїй кохання помирає.</p>
<p>В твоїх очах я вже тепла не бачу<br />
Кохання не було у нас ніколи,<br />
Намалювала я його, неначе<br />
Веселку чарівну в зеленім полі.</p>

<div>




</div>

<p>Тебе я вимріяла й наділила<br />
Прекрасними, як сонце почуттями.<br />
Кохала я тебе, тобою снила,<br />
Та враз прокинулась, прийшла до тями.</p>
<p>Де ж та душа, яку я так любила?<br />
Де світ глибокий внутрішній, де ласка?<br />
Нема тепла, якого я хотіла,<br />
Закінчилась ця вимріяна казка.</p>
<p>Є лиш очей холодних повінь синя,<br />
Слова порожні шелестять, як галька,<br />
Нема в тобі вогню, ти як крижина,<br />
Ти як бездушна синьоока лялька.</p>

<div></div>