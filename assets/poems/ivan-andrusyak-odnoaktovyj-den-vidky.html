Іван Андрусяк – одноактовий день відкипів як смола…<p>одноактовий день відкипів як смола<br />
на дорогах безкровних ні серця — нікого<br />
і покручений берег нудний як мулла<br />
заховався покірно у темінь до бога</p>
<p>але ми ще зривали губату хурму<br />
фасували бархани і очі пороли<br />
об суворе прокляття — таке що йому<br />
не судилося певно здійснитись ніколи</p>

<div>




</div>

<p>ми самі канонічні як розріз очей<br />
рятівна ворожба від підлоги до стелі<br />
а забруднений місяць тече і тече<br />
і забруднене місто під ноги нам стелить</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>