Юрій Андрухович – Замок<p>Прогулянка кіньми — велика приємність.</p>
<p>Та нам зостаються лиш кухні<br />
в задвірках сецесій —<br />
просторі прокурені гнізда,<br />
де гори немитого посуду й чаші<br />
з піщаними квітами, де<br />
у кранах сухих ледь пульсує<br />
волога зелених боліт.</p>

<div>




</div>

<p>Посіймо попіл на стіл<br />
і пролиймо невипиті краплі.<br />
Брате, намацай отам на стіні вимикач —<br />
я не бачу тебе,<br />
бо до ранку ще триста хвилин.</p>
<p>А панство і челядь поснули,<br />
і коні поснули,<br />
і нам не ввійти в ці кімнати.<br />
В о н и не покличуть.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>