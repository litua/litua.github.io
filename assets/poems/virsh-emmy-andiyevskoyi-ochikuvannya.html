<strong>Андієвська Емма – Очікування</strong>
<p>Ледь  крапле  тиша,  й  цілу  ніч  —  вагар  —<br />
Тлін,  що  спізнився  на  останній  потяг.<br />
В  зірчаній  пітьмі  —  обрис  парапета,  —<br />
Щит  поколінь,  про  що  —  піщаний  герб.</p>
<p>В  повітрі  спад.  Рель’єф  далеких  гір  —<br />
В  пунктир  —  криву,  котру  —  колись  —  копита.<br />
Посеред  старту  полягали  спати,  —<br />
Й  бляшаний  —  з  брами  відліку  —  снігур.</p>

<div>




</div>

<p>Матерії  —  дух  —  послугу  ведмежу,<br />
Що  —  всі  кінцівки  —  в  затісний  проміжок<br />
Між  видимим  і  тим,  що  —  під  водою.</p>
<p>Рух  справжній  —  поза  радіюсом  дії.  —<br />
І  перевізник,  спершись  на  весло,<br />
Чека  на  невимовного  послів.</p>
<p><em>2002</em></p>

<div></div>