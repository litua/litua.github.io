<strong>Максим Рильський – І шум людський…</strong>
<p><em>Я помчусь по дикой степи, </em><br />
<em>Я надменно сброшу я </em><br />
<em>Образованности цепи </em><br />
<em>И вериги бытия. </em><br />
<em>               М.Лермонтов</em></p>
<p>І шум людський, і велемудрі книги,<br />
І п’яних струн бентежно-милий спів,<br />
І славу, й злото — битія вериги —<br />
Я все забув, все занедбав, спалив.</p>

<div>




</div>

<p>І з-під кохання ніжної кормиги<br />
Я вирвався, як раб із кайданів, —<br />
Та серце холодом страшної криги<br />
Я, друже мій, ще зовсім не покрив.</p>
<p>Я лиш оддав з низьким поклоном Долі<br />
Всю суєту дитячих цих утіх<br />
За день один в широкім чистім полі!</p>
<p>Я взяв собі у Неї замість їх<br />
Веселий сміх, безмежне щастя волі<br />
І ріг — мисливський переливний ріг!</p>
<p><em>1911-1918</em></p>

<div></div>