Юрій Андрухович – Бібліотека<p>ми шукаємо щонайточніших знань<br />
драбинами сходимо на вищі поверхи книгозбірні<br />
нишпоримо по стелажах спільно з павуками<br />
здіймаючи крейдяні хмари під стелею<br />
мов на вершині стрімкої вежі<br />
почуємося повітряними гімнастами<br />
аж забиває дух і ледве<br />
втримуєм рівновагу<br />
поринаємо в найтовщі томи без надії колись вибратися<br />
книги поглинають нас як моря<br />
хапаємось руками за різьблені виступи<br />
сяк-так тримаємось на поверхні<br />
і коли вже цілком підупадем на силі<br />
засапані обсипані штукатуркою<br />
здається знаходимо<br />
в гущавині сап’янів та коленкорів<br />
притулене до стіни<br />
легке і тепле<br />
гніздо<br />
вуличної ластівки</p>

<div>




</div>

<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>