<strong>Максим Рильський – Зелена піна лісу молодого…</strong>
<p>Зелена піна лісу молодого<br />
Дрімотно плеще, як на морі шум.<br />
Блакитні тіні впали на дорогу,<br />
Заворожили мудрі бджоли ум.</p>
<p>Стоять дуби замислено і строго.<br />
Тут — перейшовши молодий самум —<br />
Собі поставлю келію убогу,<br />
Щільник пахучий для останніх дум.</p>

<div>




</div>

<p>Ліловий чебрик сохне на поляні.<br />
Неначе привід, пробігає цап,<br />
І чути дятла стуки дерев’яні.</p>
<p>Душі здається, що вона могла б<br />
Вас відтворити і ясному свічаді,<br />
Дитячі дні, заплакані і раді.</p>
<p><em>13.10.1922</em></p>

<div></div>