<strong>Павло Глазовий – Зайве питання</strong>
<p>Миє жінка у квартирі ввечері підлоги.<br />
Раптом сунеться Тимоха, ледве тягне ноги.<br />
Жінка в сльози: — Знов напився? Де тинявся досі? —<br />
Та ганчіркою по лобі, по губах, по носі!<br />
Б’є, лупцює випивоху й примовля сердито:<br />
— Будеш пити? Будеш пити?! Будеш, будеш пити?! —<br />
А Тимоха сів та й каже: — Що ти все питаєш?<br />
“Будеш пити, будеш пити…” Наливай, як маєш!</p>

<div></div>