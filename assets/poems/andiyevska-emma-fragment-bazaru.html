<strong>Андієвська Емма – Фрагмент базару</strong>
<p>Горобина  на  голубах,<br />
Бички  –  джерела  на  лобу,<br />
Перевівають  глибину.<br />
Клинками  риба  молода<br />
Полискує  у  три  ряди.<br />
Лежать  на  лепесі  сонця,<br />
Де  біля  довгих  поросят,<br />
Лупцюють  баби  молодця,<br />
Аж  срібло  з  діжки  моросить,<br />
Та  кухля  ніде  попросить,<br />
Щоб  кухлем  зачерпнуть  базар.<br />
Між  кавунами  на  возах<br />
Сидить  чаклун  і  дмуха  глечик<br />
Із  нитки  баб’ячого  літа,<br />
У  нього  хідниками  плечі,<br />
Його  забули  вийнять  з  лутки<br />
Торішнього,  що  вже  в  канаві,<br />
І  він  сидить,  схрестивши  литки,<br />
Аж,  глянь,  кількох  переконав  він,<br />
І  вже  за  півнем  в  молоці<br />
Полюють  двоє  молодців:<br />
В  одного  ложка  у  руці,<br />
А  другий  спить  на  молоці,<br />
Й  петльована  висить  ріка<br />
Із  бульбашок,  що  з  молока.</p>

<div></div>