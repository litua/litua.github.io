<strong>Ольга Анцибор – С.І.</strong>
<p>В слухавці твій голос пролунав,<br />
В серці зачепив струну печальну.<br />
Ти колись кохання розтоптав,<br />
І мене ти відштовхнув безжально.</p>
<p>Ким тоді для тебе я була?<br />
Та ніким, ну просто так – знайома,<br />
Я ж страждала, спати не могла,<br />
Цілу ніч блукала я по дому.</p>

<div>




</div>

<p>Дім порожній, по кутках печаль,<br />
І самотність загляда у вікна.<br />
А мені кохання того жаль,<br />
Та без нього жити я вже звикла.</p>
<p>Думала, що час уже настав,<br />
Той, коли в душі все відболіло.<br />
Голос твій кохання нагадав,<br />
І струна печальна забриніла.</p>

<div></div>