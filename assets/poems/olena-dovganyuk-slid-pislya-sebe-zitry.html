<strong>Олена Довганюк – Слід після себе зітри…</strong>
<p>Слід після себе зітри<br />
І більше в мені не з’являйся<br />
В минулій секунді завмри<br />
І в спогадах ти розчиняйся.<br />
Нікого й нічого не треба,<br />
Повітря лиш треба мені,<br />
Та не обійдуться без тебе<br />
Секунди,хвилини і дні…</p>
<p>Все важче… Коли ж стане легше<br />
Все важче стає з кожним днем.<br />
Знов не востаннє й не вперше<br />
Наповняться очі вогнем.<br />
Виллються знову палючі<br />
Сльози на серце болюче.<br />
Комусь… Та кому? Не тобі.<br />
Склоняться очі в журбі.</p>

<div>




</div>

<p>Як раніше уже не благатимуть<br />
Не болітимуть й кров’ю не литимуть<br />
Ні за ким більше не сумуватимуть<br />
Не казатимуть й не шепотітимуть.<br />
Як колись більше серце не б’ється<br />
І не буде так більше,здається,<br />
Як тоді,коли були щасливі,<br />
Як спливали хвилини мінливі…</p>
<p>Душа в моїм тілі застигла,<br />
Я випить її ще не встигла,<br />
Так повільно вона витікала<br />
З мене поки себе я шукала.<br />
Когось руки холодні торкатимуть<br />
Й буде поруч душа не твоя…<br />
І нікого уже не триматимуть<br />
І поряд вже буду не я.</p>
<p>Хай і житиме тіло моє,<br />
Та душа у мені вже застигла<br />
Серце більше слізьми не поллє,<br />
Іще випить її я не встигла…<br />
Я існую… Для чого й навіщо?<br />
Щоб боліло усе,що живе?<br />
Як той час,що спогади нищив<br />
Повз очі мої пропливе…</p>
<p>(с) Мілена</p>
<p>08.03.2013</p>

<div></div>