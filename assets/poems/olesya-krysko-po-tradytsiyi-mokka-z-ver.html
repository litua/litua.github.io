Олеся Крисько – По традиції – “Мокка” з вершками.<p>По традиції – “Мокка” з вершками.<br />
Сім хвилин. Я встигаю на потяг.<br />
Тихо серце вистукує гамми,<br />
Для натхнення ти вічний наркотик.</p>
<p>У вагоні – поближче до вікон.<br />
Смс: “Напиши. Я зустріну”.<br />
Усміхнусь і у відповідь скину:<br />
“Я хвилин за п’ятнадцять приїду…”</p>
<p>По традиції – ти вже чекаєш.<br />
Час скорочує відстань між нами.<br />
Привезу тобі, що ти гадаєш?<br />
Поцілунок – кава з вершками )))</p>

<div>




</div>

<p>автор: <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>