<strong>Микола Хвильовий – Скляр</strong>
<p>Під пахвою у мене скло<br />
Тихесенько дзвенить у скриньці,<br />
Дивлюсь — на обрію веслом<br />
Зоря гребе у східній криці.</p>
<p>Дружок мій любий — діамант —<br />
З кишені блузи щулить око,<br />
Ох, як він весело в туман<br />
Застромить погляд свій глибокий.</p>

<div>




</div>

<p>Іду по вулиці, а скляр<br />
Яскравко — ранок кучерявий —<br />
На мій дзвінкий крокує шлях<br />
В палаючій і голосній заграві.</p>
<p>Один лиш мент — і діамант<br />
Його і мій — веселі друзі<br />
Назустріч підуть крізь туман.<br />
І заспіває серце в блузі.</p>
<p>Ах, я не маю теплих слів<br />
Намалювати ту хвилину.<br />
Я потім довго-довго млів<br />
І досі плавко лину-лину….</p>

<div></div>