<strong>Павло Глазовий – Балакучий Пилип</strong>
<p>Серед ночі по провулку шкандибав Пилип.<br />
Раптом вибіг з підворотні здоровенний тип.<br />
Ледь не плаче: — Ой братишка, може, скажеш ти,<br />
Де міліція районна. Як туди пройти? —<br />
А Пилип знизав плечима: — Як тобі сказать?<br />
Звідсіля до неї буде кілометрів п’ять.<br />
— А дільничний де приймає? — аж трясеться тип.<br />
— Та ніхто тут не буває, — відмахнувсь Пилип.<br />
Тут міліції ніколи не стрічав ніхто…<br />
— Ну, тоді витрушуй гроші і знімай пальто!</p>

<div></div>