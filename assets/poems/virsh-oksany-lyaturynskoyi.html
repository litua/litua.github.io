<strong>Оксана Лятуринська – Один лишився сам на сам…</strong>
<p>* * *<br />
Один лишився сам на сам.<br />
Нема ні кревного, ні друга.<br />
І любкою — помститись туга,<br />
і туга — подругою дням.</p>

<div>




</div>

<p>Отак натрапити зненагла<br />
вполудне чи в досвітні роси<br />
і бачити — о туго спрагла!—<br />
як жах обличчя перекосить,</p>
<p>як все круглішатимуть очі…<br />
Де край жорстокого надхнення?<br />
Мов псам, відкинуть духам ночі<br />
на потіп ворога імення.<br />
* * *</p>

<div></div>