Іван Андрусяк – Шевченко<p>я зашкодив сатані і тепер діла пропащі<br />
із кумедних валунів обізвався дикий пращур<br />
перестріне на валу і гаркаво засміється<br />
гляньте юному ослу чорна жриця віддається</p>
<p>я забуду прорости на задвірках сеї мови<br />
де літаючи кроти будуть свідками єгови<br />
де повітряні шари як модерні одаліски<br />
де у прихистку чадри верховодять голі мізки</p>

<div>




</div>

<p>але хай живуть усі на порепаній долоні<br />
рештки снів і голосів поцілунків і агоній<br />
хай знервованим роям не підставлять голу шию<br />
хай доконують а я братолюбієм укрию</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>