<strong>Антонич Богдан-Ігор – Прощання школи</strong>
<p>На вулиці підніс угору вітер<br />
на привітання дня пилюки бовдур,<br />
немовби капелюх із голови.</p>
<p>В очах танок шалений чорних літер.<br />
Гляджу на гір далеких темну говду<br />
та на пісок подвір’я половий.</p>

<div>




</div>

<p>Зі школи ідучи поворітьма,<br />
несу листок на пошту до рідні.<br />
Дорога завтра вибігне пряма<br />
і вітер в шприхах загуде пісні.</p>
<p>Думок у голові кружляє сто.<br />
Небавом сяду одинцем в гаю,<br />
а нині разом вкидаю з листом<br />
в поштову скриньку молодість мою.</p>

<div></div>