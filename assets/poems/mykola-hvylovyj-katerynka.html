<strong>Микола Хвильовий – Катеринка</strong>
<p>За вікном зелена?.<br />
Зелена? Дивно!<br />
Падають, падають<br />
Крашенки з неба,<br />
З неба голубого<br />
в сонячний день<br />
катеринка грає,<br />
грає-виграває…<br />
а розпука вулична<br />
— де?<br />
А далеко потяги і гудки,<br />
а на думці качка в осоці,<br />
я підстрелив качку в осоці,<br />
каченята плакали в осоці.<br />
А медова молодість<br />
одійшла<br />
за темнії обрії в тумани.<br />
…Почекай-но, що це з димарем?<br />
Зачепився місяць за димар?<br />
І неначе бачимо золоту ріку.<br />
Ай було та й буде ще на віку.<br />
Катеринка грає,<br />
грає-виграває,<br />
а розпука вулична<br />
— де?.</p>

<div></div>