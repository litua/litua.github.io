<strong>Дмитро Загул – “Пісня – то мрія про щастя майбутнєє…”</strong>
<p>Пісня – то мрія про щастя майбутнєє,<br />
Полумінь перших огнів, –<br />
Перше кохання вовік незабутнєє,<br />
Пісня – то щастя зрадливе, облуднеє,<br />
Повне привабливих снів.<br />
Пісня – то голос страждання безмірного.<br />
Першого смутку туман, –<br />
Пісня – то стогін зітхання вечірнього,<br />
Серця безсилого, серця покірного,<br />
Біль незагоєних ран.<br />
Пісня – то спомин щастя колишнього.<br />
Згадка надій і весни, –<br />
Відгомін серця сумного, невтішного,<br />
Що серед галасу й реготу грішного<br />
Снить незабутнії сни.</p>

<div>




</div>

<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА І”</p>

<div></div>