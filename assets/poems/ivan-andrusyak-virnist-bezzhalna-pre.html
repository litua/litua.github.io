Іван Андрусяк – вірність безжальна предвічного голосу…<p><em>faithfully tinying at twilight voice…</em></p>
<p>вірність безжальна предвічного голосу<br />
з тліну безмірного крекче судьба:<br />
знову (у кожнім найменшому волосі)<br />
безповоротність часу проступа</p>
<p>чистою правдою лиш особливе<br />
серця терпіння в огромі страху;<br />
кожного птаха мовчання згірдливе<br />
хто відтерпіти згодиться в гріху</p>

<div>




</div>

<p>— зараз, відтятий від щастя-над-щастя<br />
шепотом шепоту твого, готовий<br />
(в’язень безстрашний в мурованій пастці<br />
мініатюрний самотній чудовий</p>
<p>всесвіт увесь тут в листкові єдинім)<br />
дякувать сам собі сам собі винен</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>