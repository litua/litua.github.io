<strong>Мозолевський Борис – За хмарами</strong>
<p>І все. І хмари. І нічого.<br />
По хмарах тінь від літака.<br />
Мов і не грілася ще вчора<br />
В моїй руці твоя рука.</p>

<div>




</div>

<p>Іще ловлю той сон губами,<br />
Спиваю вранішні вуста,<br />
А вже навпіл нас розрубали<br />
Безжальні лопаті гвинта.</p>
<p>Той вітер, що під двигунами,<br />
Тебе ж погасить, як свічу!<br />
А я між нами — і не нами —<br />
Листком обірваним лечу…</p>

<div></div>