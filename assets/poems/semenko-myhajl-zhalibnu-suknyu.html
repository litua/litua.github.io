<strong>Семенко Михайль – Жалібну сукню </strong>
<p>У тінях смерку полохливих,<br />
Збираючись на концерт,<br />
В кімнатці синій мрій бурхливих<br />
У дзеркалі зобачив смерть.</p>

<div>




</div>

<p>Злетів із серця посміх білий.<br />
Зайшов я необачно й рано.<br />
І голос твій — такий несмілий:<br />
Ах, я не вбрана.</p>
<p>Коли прийду колись я вдруге<br />
І сміливо у двері стукну,—<br />
Ти зодягни, на фоні туги,<br />
Жалібну сукню.</p>
<p>***</p>

<div></div>