<strong>Марта Тарнавська – На справжньому снігу, створеному людиною </strong>
<p><em>Л.і З. — з приязню</em></p>
<p>Сиплеться, стелиться<br />
біла метелиця,<br />
вітром збиває із ніг.<br />
День, наче писанка<br />
сонцем розписана,<br />
а тут, між горами — сніг.</p>

<div>




</div>

<p>В зелені крузі є<br />
клаптик ілюзії:<br />
створена штучно зима.<br />
Йдемо на лещета,<br />
хоч хтось і плеще там,<br />
що “снігу ж справді нема.”</p>
<p>Мрія засніжена<br />
серце розніжила:<br />
час зупинився на мить.<br />
Сиплеться, стелиться<br />
біла метелиця<br />
під сонцесвітлу блакить.</p>
<p>1966</p>

<div></div>