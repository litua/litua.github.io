Іван Андрусяк – Легко, ніби помахом крила…<p><em>Назарові Кардашу</em></p>
<p>легко ніби помахом крила<br />
намалюєш голову на таці<br />
чи німфетку в еротичнім танці<br />
доки не облущиться кора<br />
зі старого явора край лона<br />
край осиротілих шамотінь<br />
пензель фарби і букет півоній<br />
і покірна жінка ніби тінь</p>

<div>




</div>

<p>…одірвися контури затерті<br />
гусне лімфа плаче немовля<br />
одою любові або смерті<br />
місяця гойдається петля<br />
явори порубано на дрова<br />
жовтий пес на згарищі блює<br />
голову івана богослова<br />
служниця до кави подає</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>