<strong>Герасим’юк Василь – У захристії трійця стоїть…</strong>
<p>У захристії трійця стоїть.<br />
Біля неї стану,<br />
доки ти принесеш три свічі,<br />
три свічі для Йордану.</p>

<div>




</div>

<p>Запалю три свічі на Йордан,<br />
ти обів’єш зіллям,<br />
і запахнуть черленим уста<br />
під хрестом білим.</p>
<p>Золотіють в ріці на Йордан<br />
від свічок лиця.<br />
Розійдуться в ріці уста,<br />
Бо в руці — трійця.</p>

<div></div>