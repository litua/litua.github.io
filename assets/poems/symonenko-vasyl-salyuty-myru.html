Симоненко Василь – Салюти миру<p>В дні травневі, мріями багаті,<br />
Коли щастя хлюпає з пісень,<br />
Ми щороку зустрічаєм свято —<br />
Перемоги радісної день.</p>
<p>І встають у пам’яті дороги,<br />
Ті, що довелося нам пройти,<br />
Щоб багряний прапор Перемоги<br />
Над рейхстагом гордо піднести.</p>

<div>




</div>

<p>І живуть у пам’яті народу<br />
Його вірні дочки і сини,<br />
Ті, що не вернулися з походів<br />
Грізної, великої війни.</p>
<p>Їх життя, їх помисли високі,<br />
Котрим не судилось розцвісти,<br />
Закликають мир ясний і спокій,<br />
Як зіницю ока, берегти.</p>
<p>автор: <strong><a href="http://onlyart.org.ua/?page_id=5396">Симоненко Василь</a></strong></p>

<div></div>