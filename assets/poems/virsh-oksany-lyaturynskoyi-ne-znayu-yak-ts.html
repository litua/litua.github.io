<strong>Оксана Лятуринська – Не знаю, як це почалось…</strong>
<p>Не знаю, як це почалось.<br />
Прийшов, намовив мені хтось?<br />
Чи серце схаменулось: — “Мало!”?<br />
Чи щастя весен заблукало?</p>
<p>Навкруг долини зацвіли,<br />
джерела срібло розлили,<br />
і палац став зі знаком лева,<br />
на пальці — перстень королеви.</p>

<div>




</div>

<p>Упав самоцвіт на чоло —<br />
життя стобарвність і тепло.<br />
— Все, що корону прикрашало,<br />
обрана, посідай настало! —</p>
<p>Невже? Невже? І, сурмлячи,<br />
це прогриміли сурмачі.<br />
Перстами радости і віри<br />
я боязко торкаю ліру.</p>

<div></div>