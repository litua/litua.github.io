Симоненко Василь – Казка про Дурила<p>Ото ж воно й почалося з<br />
того,<br />
що одружився дурний<br />
Петро.<br />
Тільки до хати привів<br />
небогу —<br />
зразу ж топитись пішов у<br />
Дніпро.<br />
Стрибнув у воду — в воді<br />
не тоне,<br />
почухав тім’я дурний,<br />
а тоді<br />
почав серед річки —<br />
хай Бог боронить! —<br />
ходить на руках по воді.<br />
Походить трохи та ляже<br />
полежить,<br />
на хвилю закине ноги<br />
брудні —<br />
і хоч би тобі що!<br />
Схопив, правда, нежить<br />
та рибалок до смерті злякав<br />
у човні.<br />
Йому все байдуже —<br />
ходить та чхає,<br />
та грайливо моргає до<br />
риб,<br />
а небога із кручі рукою<br />
махає:<br />
— Вернись, чоловіче,<br />
бо з’їм твій хліб! —<br />
Почув те Петро та бігом<br />
додому,<br />
що запопав — то усе<br />
перегриз,<br />
добре, що жінка спалила<br />
солому<br />
та в глечиках поховала<br />
дрова і хмиз.<br />
Наївся Петро:<br />
— Ну, стели постелю,<br />
горличко ніжна моя,-<br />
та сама лишень лізь під<br />
стелю,<br />
а на долівці приляжу я.-<br />
Отак і жили без нужди та<br />
горя. Сусіди шепталися, як<br />
один:<br />
— Від чого товстіє Петрова<br />
Федоря? —<br />
Аж гульк —<br />
у Федори син.<br />
І такий тобі хлопець, що<br />
далі нікуди,<br />
і такий тобі хлопець, що —<br />
ну.<br />
На другий рік вже навчився<br />
бігати,<br />
а на шостий — виматюкав<br />
старшину.<br />
Прийшли тоді до Петра<br />
пузаті<br />
та й кажуть:<br />
— Ти знаєш чи ні,<br />
що виродок твій губатий<br />
сказав, ніби ми дурні? —<br />
Розізлився Петро:<br />
— Отаке тобі й на!<br />
Та я ж його витурю з<br />
дому,<br />
щоб не балакав малий<br />
сатана<br />
того, що усім відомо…-<br />
Узяв і прогнав.<br />
А що дурному?<br />
Тільки приказував, як<br />
проганяв:<br />
— Іди, лобуряко, з дому —<br />
ти з мене останню сорочку зняв!<br />
Іди собі, зла личино!<br />
Може, десь виб’єшся у<br />
пани,<br />
то гляди не поскупися,<br />
сину,<br />
матері справить картату<br />
хустину,<br />
а мені — кисет і штани…<br />
Ну, йди вже, клята рахубо,<br />
бо дома з голоду вріжеш<br />
дуба…-<br />
І пішло хлоп’я із убогої<br />
хати<br />
кращої долі собі шукати.<br />
Де воно не ходило, де воно<br />
не було!<br />
Спало, де впало,<br />
їло, що мало,<br />
та, мов трава, росло.<br />
Та хлопця й вигнало —<br />
слава Богу:<br />
не менше саженя в ріст.<br />
Кулаки — мов горщата,<br />
мов обаполи, ноги —<br />
і де те здоров’я бралося<br />
в нього,<br />
коли ж все життя<br />
безконечний піст?<br />
А люди про хлопця так<br />
говорили:<br />
— Чому б не рости, коли<br />
він — Дурило! —<br />
Отож, як Дурило уже<br />
зміцнів<br />
і огидло хлопцеві<br />
байдикувати,<br />
раптом ні сіло, ні впало він<br />
захотів<br />
навідаться до рідної<br />
хати.<br />
Спакував у кишеню речі,<br />
доброго костура в руки<br />
взяв —<br />
і, як говорять, ноги на<br />
плечі<br />
та й пішов, куди знав.<br />
Іде та й людей питає:<br />
— А де тут дорога до<br />
Рідного краю? —<br />
А люди говорять:<br />
— Кругла Земля,<br />
так що прямої дороги немає:<br />
сонце сходить онно<br />
звідтіля,<br />
а тамечки он сідає.<br />
Спитай у нього. Воно<br />
біга довкола Землі давно,<br />
то, певне, тобі щось<br />
розумне порає.-<br />
Махнув рукою Дурило<br />
та й пішов навпростець,<br />
добре, що сонце у спину<br />
гріло,<br />
а в груди віяв вітерець.<br />
Іде та й іде. Аж у ногах<br />
занило,<br />
присісти хотів, та ба —<br />
з-за кущів до Дурила<br />
вибігла враз галаслива<br />
юрба.<br />
— Ти куди йдеш?<br />
— Додому.<br />
— А де ж та домівка?<br />
— У Ріднім краю.<br />
— А край де?<br />
— Їй-богу, не знаю.<br />
Я люди, шукаю вітчизну свою.<br />
— А навіщо шукати?<br />
Лишайся, хлопче, у нас —<br />
у нас не життя, а свято,<br />
щасливим зробишся враз.-<br />
І вмить та юрба оточила<br />
Дурила<br />
і дружно до нього отак<br />
говорила:</p>
<p>РЕЧИТАТИВ СТАРШИН РАЮ</p>

<div>




</div>

<p>Порода наша мудра від<br />
природи,<br />
ми знаєм все, бо осягнули<br />
все.<br />
І глипає на нас зворушено<br />
і гордо<br />
щасливий предок — щирий<br />
шимпанзе.<br />
Йому гойдатись на гіллі<br />
рипучім<br />
і на тропічних тішитись<br />
вітрах,<br />
а ми підем і цілий світ<br />
научим,<br />
як у чорнильних плавати<br />
морях.<br />
У нас до того мудрі всі<br />
та вчені,<br />
що лімітуємо чорнило<br />
і папір.<br />
Вулкани діють дужі<br />
і скажені<br />
в хребтах висотних<br />
паперових гір.<br />
Ми знаєм все! Для нас усе<br />
відоме!<br />
буде завтра? Запитайте<br />
нас.<br />
Як живить вогнища руда<br />
суха солома,<br />
так нас годує мудрість<br />
повсякчас.<br />
Ми пронесем, ми підведем<br />
і підем,<br />
ми дійдемо, ми сягнемо<br />
висот!<br />
Ми стільки істин вам за<br />
мить націдим,<br />
що подив назавжди<br />
заціпить рот.<br />
Чого ж тиняєтесь по світу,<br />
ніби п’яні,<br />
чого шукаєте, коли ми все знайшли,<br />
коли ведуть дороги<br />
осіянні<br />
під наше сонце з вашої<br />
імли?<br />
У нас давно ніхто й не чув<br />
про горе<br />
та інші нісенітниці й<br />
бридню.<br />
Одна турбота чола наші<br />
оре —<br />
а що, як в мудрі паперові<br />
гори<br />
раптово влучить іскорка<br />
вогню?<br />
Чи вистачить чорнила, щоб<br />
залить?<br />
А більше нам нічого не<br />
болить<br />
Дурило, звичайно,<br />
розвішує вуха,<br />
Дурило аж рота роззявив<br />
та слуха,<br />
Дурило гукає:<br />
— Зрікаюся Рідного краю!<br />
Візьміть мене, друзі, до<br />
вашого раю! —<br />
І друзі Дурила під руки<br />
беруть,<br />
і друзі Дурила до себе<br />
ведуть.<br />
А хлопцеві думка сидить в<br />
голові:<br />
— Чого, люди добрі, в<br />
вас ноги в крові?<br />
— Та це,— йому<br />
кажуть,-<br />
така у нас звичка:<br />
до щастя дорога веде через<br />
річку —<br />
та річка із крові та трішки<br />
зі сліз,<br />
але ти не бійся.<br />
Не втопишся.<br />
Лізь.<br />
Вона не глибока —<br />
либонь, до колін…<br />
— А кров там чия? — не<br />
гамується він.<br />
— Чия? А відомо чия —<br />
тих людей,<br />
що підло не визнали<br />
наших ідей…<br />
Ми їх, значить, трішечки,<br />
зовсім помалу<br />
кого задавили, кого<br />
зарубали.<br />
— А це хто тут<br />
висить? —<br />
питається в них.<br />
— Це дурень один із отих<br />
навісних,<br />
що пруться на острів…<br />
— На острів? За чим?<br />
— Та, правду сказати,<br />
либонь, ні за чим:<br />
там щастя закуте в печерах<br />
німих<br />
не те, що для нас,<br />
а оте, що для всіх…<br />
— То нащо ж повісили?<br />
— Так, для годиться:<br />
якби не повісили, міг би<br />
втопиться…<br />
І далі Дурило по Раю іде,<br />
круг себе очима дурними<br />
пряде.<br />
— А це що за ідол? —<br />
питається знов.<br />
— Це той, хто закон<br />
наймудріший знайшов:<br />
навчив нас хапати,<br />
навчив убивати,<br />
навчив людям в вічі оману<br />
пускати,<br />
навчив нас, як жити<br />
годиться на світі,-<br />
читай заповіта його на<br />
граніті</p>
<p>ЗАПОВІТ ЗАСНОВНИКА РАЮ</p>
<p>Що кому на роду<br />
написано,<br />
то й конем не обскачеш<br />
того.<br />
Одному доля дарує лисину,<br />
другому шляпу з широкими<br />
крисами,<br />
а третього причастовує<br />
батогом.<br />
А четвертому, п’ятому,<br />
шостому і дев’ятому<br />
цілісінький довгий вік<br />
стільки добра обіцятиме,<br />
що врешті з четвертого,<br />
п’ятого, шостого і<br />
дев’ятого<br />
поробить стандартних калік.<br />
А найкраще тому, кому<br />
доля багата<br />
не захоче нічого дати —<br />
ані честі, ні глузду, ні<br />
сорому —<br />
нічогісінько.<br />
Ось цьому ми з нікчемства свого<br />
п’єдестала створимо<br />
та освятим в кадильнім<br />
диму,<br />
та сипнемо під ноги квітів,<br />
та у лаври чоло вберем,<br />
та, щоб весело жив на світі,<br />
приведем панну Музу в<br />
гарем.<br />
А самі заживем без гризоти,<br />
бо відомо й дитині малій,<br />
що у Музи тієї цноти<br />
вже не більше, ніж у повій.<br />
Скільки бідною торгували,<br />
стільки вже продавалась<br />
сама,<br />
що назвать її лярвою мало,<br />
а сильнішого слова нема.<br />
Ну а нам що до того?<br />
Ми люди тихі.<br />
Нам би повне корито бурди,<br />
теплу ковдру, затишну<br />
стріху<br />
та цукерку вряди-годи.<br />
Бо таке на роду написано:<br />
від Адама до наших днів<br />
будуть людям світити лисини<br />
величаво-мудрих вождів.<br />
Думав, думав Дурило,<br />
аж йому голова заболіла,<br />
та ніяк собі не збагне:<br />
куди і до чого той ідол<br />
гне?<br />
Якщо йому правда —<br />
ріднесенька мати,<br />
то нащо ж йому п’яти<br />
лизати?<br />
А якщо йому люба лизня,<br />
то тоді його ненька —<br />
брехня?<br />
Так замислився,<br />
що аж присів,<br />
сім днів не пив і не їв,<br />
а на восьмий устав і каже:<br />
— Якесь дуже дивне те<br />
щастя ваше!<br />
Не хочу такого, щоб я<br />
вмер!<br />
Сходжу ще на острів до<br />
тих печер…-<br />
Та й ну Дурило<br />
від друзів нових тікати,<br />
а ті йому в спину кілки<br />
метати.<br />
Добре, що наш Дурило<br />
водою не брів —<br />
він, як і батько,<br />
ходить по воді умів —<br />
отож він рершим став у<br />
печері<br />
і давай своїм костуром<br />
бити у двері.<br />
За третім ударом впали<br />
двері,<br />
і враз ніби сонце сяйнуло<br />
в печері.<br />
І вийшло звідти дівча,<br />
і всміхнулося мило:<br />
— Спасибі за поміч тобі,<br />
Дурило!<br />
Я долю тепер не мину<br />
і твою —<br />
жду тебе, парубче, у<br />
батьківській хаті,<br />
у твоєму Ріднім краю…-<br />
Сказало і щезло.<br />
Озирнувся Дурило —<br />
дивиться:<br />
гори вогнем охопило,<br />
і кривава ріка змеженіла,<br />
а там, за рікою,<br />
на тихій Зеленій горі<br />
біліє батькова хата,<br />
а під нею засмучена мати<br />
пасе сонячних зайчиків<br />
у дворі…</p>
<p>автор: <strong><a href="http://onlyart.org.ua/?page_id=5396">Симоненко Василь</a></strong></p>

<div></div>