<p>Ти живеш у далекому білому місті,<br />
на високому поверсі,<br />
твій будинок примітний :<br />
там неоновий напис холодним світлом<br />
видніється вдень чіткими літерами з газети,<br />
вночі — криштальниками солі з Чумацького Шляху.</p>

<div>




</div>

<p>Чи ти бачиш мене ?<br />
Я хоч і живу у низенькій хаті<br />
—  притисненій небом<br />
і вічністю до землі —<br />
та є ж і у ній віконце,<br />
що світиться вдень і вночі<br />
невигасаючим світлом.</p>
<p>Коли ми одночасно звертаємо погляди<br />
одне на одного,<br />
то птахи, що сидять на дереві<br />
між нами — павичі :<br />
з лівого боку — пава,<br />
з правого боку — павич.</p>

<div></div>