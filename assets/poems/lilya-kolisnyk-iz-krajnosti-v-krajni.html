<strong>Ліля Колісник – Із крайності в крайність кидатися…</strong>
<p>Із крайності в крайність кидатися –<br />
Така є жіноча натура.<br />
То плакати, то сміятися,<br />
Справжнісінька авантюра.</p>
<p>Легкою ходою… розкішна<br />
Під зливою і у спеку<br />
Крокує вона потішно,<br />
Не для інших, а просто для себе.</p>

<div>




</div>

<p>Зацікавлені погляди ловить:<br />
Витончена, манірна<br />
Із подихом бризу говорить,<br />
Вона власній моді вірна.</p>
<p>А жоден і не дізнається,<br />
Що коїть в душі її буря.<br />
Незнайомка услід потішається –<br />
Кожен день, як чергова увертюра.</p>

<div></div>