Мені однаково, чи буду… – Тарас Шевченко<div>Мені однаково, чи буду</div>
<div>Я  жить в Україні, чи ні.</div>
<div>Чи хто згадає, чи забуде</div>
<div>Мене в снігу на чужині —</div>
<div>Однаковісінько мені.</div>
<div>В неволі виріс між чужими,</div>
<div>І, неоплаканий своїми,</div>
<div>В неволі, плачучи, умру,</div>
<div>І все з собою заберу —</div>
<div>Малого сліду не покину</div>
<div>На нашій славній Україні,</div>
<div>На нашій — не своїй землі.</div>
<div>I не пом’яне батько з сином,</div>
<div>Не скаже синові: — Молись.</div>
<div>Молися, сину: за Вкраїну</div>
<div>Його замучили колись. —</div>
<div>Мені однаково, чи буде</div>
<div>Той син молитися, чи ні…</div>
<div>Та не однаково мені,</div>
<div>Як Україну злії люди</div>
<div>Присплять, лукаві, і в огні</div>
<div>Її, окраденую, збудять…</div>
<div>Ох, не однаково мені.</div>
<p>автор: <strong><a href="http://onlyart.org.ua/?page_id=3694">Тарас Шевченко</a></strong></p>

<div></div>