<strong>Богдана Лапченко – Люди бувають дивні і чудні…</strong>
<p>Люди бувають дивні і чудні<br />
І трішки божевільними бувають.<br />
То ходять радісні, а то – сумні,<br />
Живуть разом, а потім десь зникають.<br />
Шукаєш їх потому – не знайдеш:<br />
Закриті наглухо таємні сховки.<br />
І тільки спогади у серці бережеш<br />
І хмуриш свої чорні бровки.<br />
А варто лиш покликати когось,<br />
Їм піклування й доброту віддати,<br />
Не забувати, турбуватися – і ось<br />
Вже починають чудеса збуватись.<br />
З’являються вони нізвідки, так,<br />
Летять до тебе, як бджола на квітку.<br />
Бо доброта – чарівний знак,<br />
Добру не вчать, добро – це мітка.</p>

<div></div>