<strong>Павло Мовчан – “Опізненим цвітом будяк прозвіщає про літо…” </strong>
<p>Опізненим цвітом будяк прозвіщає про літо,<br />
про те, що давно розпорошено вітром;<br />
зажди, це ж ти сам пороздмухував листя<br />
і хмари, як пух, розпустив волокнисті.<br />
Чого сумувати, з якої потреби?<br />
Піднімемо вгору обтяжене небо.<br />
Опізненим цвітом зласкавимо очі<br />
і станем ось так, як будяк на обоччі.<br />
Чи стане снаги і в морози радіти,<br />
і всіх запевняти, що осінь — то літо,<br />
і кольором теплим сурмить у простори<br />
про те, що, мов крапля, і небо прозоре?</p>

<div>




</div>

<p>***</p>

<div></div>