Іван Андрусяк – гортанний – в захід – аспера…<p>гортанний – в захід – аспера<br />
перистий – в проріз – лист<br />
від патоки до пастора<br />
інкубуси сплелись</p>
<p>перетин слова з променем<br />
вирощує церкви<br />
горбатого до повені<br />
виводять з голови</p>
<p>до негра як до пристрою<br />
підключимося ще<br />
населення не приросту<br />
а простору рече</p>

<div>




</div>

<p>уже стирає курява<br />
корону й ширину<br />
і свастика накульгує<br />
на ніженьку єдну</p>
<p>і з кореня наперстка<br />
вихлюпує душа<br />
червоний – в око – первісток<br />
засохлий – в небо – шанкр</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>