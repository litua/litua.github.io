<strong>Герасим’юк Василь – Видихну серед ночі…</strong>
<p><em>Іванові Царинному</em></p>
<p>Видихну серед ночі<br />
в мокрих дерев стіну:<br />
лісе, бездомний отче,<br />
маємо ніч одну.</p>

<div>




</div>

<p>Зникло і соло вовче<br />
з мокрих твоїх сторіч.<br />
Лісе, бездомний отче,<br />
маємо тільки ніч.</p>
<p>Вмію налити жовчі<br />
в нашу самотину.<br />
Лісе, бездомний отче,<br />
маємо ніч одну.</p>
<p>Маю я, смертний, очі:<br />
стільки у тьмі облич!..<br />
Лісе, бездомний отче,<br />
нам не прожить цю ніч.</p>

<div></div>