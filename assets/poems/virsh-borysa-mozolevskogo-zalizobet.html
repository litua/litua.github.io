<strong>Мозолевський Борис – Залізобетонний полігон</strong>
<p>Хрущав граніт на щелепах дробарки.<br />
Спливав Печерськ у банях-цибухах.<br />
По зміні я виходив з кочегарки,<br />
І ранок в небо співом вибухав.</p>

<div>




</div>

<p>І вже асфальтом до моста Патона,<br />
Ще тепла від молочної роси,<br />
Котилася ріка мого бетону<br />
І втілювалась в білі корпуси.</p>
<p>Вони під сонце зводились чеканно,<br />
І нашим злетам заздрили орли.<br />
Душа іще на подвиги чекала,<br />
А наші дні вже подвигом були.</p>

<div></div>