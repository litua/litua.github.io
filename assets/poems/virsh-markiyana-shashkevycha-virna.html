<strong>Маркіян Шашкевич – Вірна</strong>
<p>Зашуміла дубровонька, листом зашуміла,<br />
Затужила дівчинонька, серцем затужила.<br />
Тужить нічку, тужить нічку, тужить і день білий,<br />
Бо із війни за три роки не вертає милий.<br />
На могилі-верховині милого спращала,<br />
Біле личко цілувала, слізьми проводжала.<br />
«Не плач, не плач, ластівонько, дасть бог звоювати —<br />
До твоєї соколеньком я прилечу хати.<br />
Не плач, не плач, голубонько, не плач, не журися,<br />
Подай ручку біленькую, додому вернися».<br />
Вдарив коник у копита, задзвонив станлями,<br />
Лишилася сиротонька з журними гадками.<br />
Вдарив коник у копита, на вітр пустив гриву,<br />
За лісами, за горами лишив чорнобриву…</p>

<div>




</div>

<p>Край діброви на горбочку сипана могила,<br />
Там дівчина із зорями щодень виходила.<br />
Виходила із зорями, стояла до ночі,<br />
Свої чорні за миленьким видивила очі.<br />
Ой ходила, ой бродила зимами, літами,<br />
Витоптала биту стежку білими ногами.</p>

<div></div>