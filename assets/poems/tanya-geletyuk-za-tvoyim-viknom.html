<strong>Таня Гелетюк – За твоїм вікном</strong>
<p>За твоїм вікном дощ проливає сльози,<br />
Метушаться люди, кудись спішать,<br />
І понурі та майже сонні<br />
У заторах машини стоять.<br />
Щось гукає таксист таксисту,<br />
Чути лайку з «добірних» слів…<br />
І отак відлітають у далеч<br />
Сотні, тисячі схожих днів.<br />
Час нестерпно безмежний, бездонний,<br />
А так хочеться встати й піти…<br />
Безтурботно гуляти містом<br />
Й невідомо куди брести,<br />
Щоб вдихати омріяну волю,<br />
Смакувати дешевий чай,<br />
В переході сховатись від зливи…<br />
Отакий він наземний рай!..<br />
Отакий недосяжний й далекий,<br />
Загубився у справах нудних.<br />
Знов вімкнувся убогий комп’ютер,<br />
Розчаровано дощик затих…</p>

<div></div>