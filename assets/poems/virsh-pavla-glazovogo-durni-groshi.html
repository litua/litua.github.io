<strong>Павло Глазовий – Дурні гроші</strong>
<p>Чоловік приходить радий,<br />
Розказує жінці:<br />
— Повезло мені сьогодні,<br />
знайшов три червінці.<br />
Ну, дурні дістались гроші,<br />
Думаю, розтрачу.<br />
Пішов купив дві сорочки,<br />
Приніс оце здачу.<br />
Жінка в крик: — Чи ти сказився?<br />
Чи упав із неба?<br />
У міліцію ті гроші<br />
Здати було треба!<br />
— Ні, міліція тут зайва,<br />
Чоловік їй каже. —<br />
Як ці гроші поділити,<br />
Діло тільки наше.<br />
Я знайшов їх недалеко,<br />
В нашій же господі,<br />
Під білизною твоєю<br />
У старім комоді.</p>

<div></div>