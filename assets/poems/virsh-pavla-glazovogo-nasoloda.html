<strong>Павло Глазовий – Насолода</strong>
<p>Ходять двоє зоопарком. Обоє “під газом”.<br />
Біля кожної тварини спиняються разом.<br />
Перший каже: — Зажили б ми з тобою, як графи,<br />
Якби мали довгі шиї, як ото в жирафи.<br />
Ото була б насолода! Випив чарку вранці,<br />
А горілка до вечора текла б по горлянці.<br />
Другий каже: — Облиш мене краще у спокої.<br />
Не хочу я мати шиї довгої такої.<br />
Мені часто бува нудно після перебору.<br />
Нащо мені, щоб так довго ішло знизу вгору?</p>

<div></div>