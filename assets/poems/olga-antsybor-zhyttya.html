<strong>Ольга Анцибор – Життя</strong>
<p>Мудрість життєва і щастя кохання,<br />
Радість від зустрічі, біль розставання,<br />
Сльози вдови, сміх дитини малої,<br />
Взимку сніги, первоцвіти весною.</p>
<p>Осінь бурштинами листя фарбує,<br />
Літо веселками зір нам милує,<br />
Дівчина сонце затьмарить красою,<br />
Станом струнким. золотою косою.</p>

<div>




</div>

<p>Все це життя – швидкоплинне і чисте,<br />
Це почуттів кольорове намисто,<br />
Лине життя,швидко вгору злітає,<br />
В різних людей воно різним буває.</p>
<p>Радістю сповнене, чи боротьбою,<br />
Сам ти в житті, а чи друзі з тобою.<br />
В хмарах летиш, чи спускаєшся нижче.<br />
Жити на світі – це щастя найвище.</p>

<div></div>