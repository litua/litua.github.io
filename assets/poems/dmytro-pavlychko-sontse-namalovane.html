<strong>Дмитро Павличко – “Сонце намальоване циноброю…” </strong>
<p>Сонце намальоване циноброю,<br />
На вітрилах вечора пливло.<br />
В золотій спечаленості обрію<br />
Ти світилась, як небесне тло.</p>

<div>




</div>

<p>За зорею рідною й далекою<br />
Ти тужила на моїм крилі,<br />
Ніби не принесена лелекою,<br />
А прибула в світ на кораблі.</p>
<p>Ми стояли в придніпровській обочі,<br />
Ми вдивлялись, наче діти, в путь,<br />
По якій твої космічні родичі<br />
Надпливуть чи просто надійдуть…</p>
<p>***</p>

<div></div>