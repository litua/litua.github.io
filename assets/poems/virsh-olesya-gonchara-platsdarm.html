<strong>Олесь Гончар – Плацдарм</strong>
<p>Ми вночі підійшли до ріки,<br />
Форсували із ходу її.<br />
У підхмар’ї заграв маяки<br />
Нам горять в несходимі краї.</p>

<div>




</div>

<p>Ким ти зміряна, збройна пітьма?<br />
Де твої причаїлись пости?<br />
Повороту з плацдарму нема,<br />
Не настелені нам ще мости.</p>
<p>І не треба! З цієї землі<br />
До своїх не зійдем переправ.<br />
Каштане! Пали кораблі,<br />
Тільки мужність у серці зостав.</p>
<p><em>1944, Тиса-Пюшпекі</em></p>

<div></div>