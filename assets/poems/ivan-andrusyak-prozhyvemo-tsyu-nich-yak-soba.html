Іван Андрусяк – проживемо цю ніч…<p>проживемо цю ніч як собаки на мерзлих плотах<br />
порозбризкуєм тіні по колу — на кого цей жереб<br />
вибирай собі хату де піниться морок і страх<br />
а тоді розливай свою муку по синіх фужерах</p>
<p>тільки напис івритом на стелі або на землі<br />
що стіна не поможе і місяць з вікна не настане<br />
ниточками підвішені плаття жінки кораблі<br />
розпорошені дебрі у висохлу пращу омани</p>

<div>




</div>

<p>це краса перестрибувань з мертвих у мертві тіла<br />
малахіти опали обригані губи тунелів<br />
лиш холодна як пристріт росте під крилом омела<br />
розрізаєш — а кров її піниться запахом хмелю</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>