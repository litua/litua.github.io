<strong>Семенко Михайль – Осінь між гір </strong>
<p>Пустіє між гір<br />
І щовечірньо осінь ходить над бухтою<br />
Зорі холонуть.<br />
Звідки звідки ти вітре холодний?<br />
Звідки твій шепіт шепіт і свист?<br />
Я чую твої ручаї<br />
Я бачу твої барви<br />
В душі моїй невідомості пісня<br />
Пісня суму вітра між гір<br />
Над бухтою синьою з хвилею<br />
Ночами холодіють зорі<br />
Пустіє між гір.</p>

<div>




</div>

<p>11. VIII. 1915. Владивосток</p>

<div></div>