Христина Сирова – Для мене Ти Фатовий<p>Затули мене своїми словами від холоду.<br />
Відговори від депресивних феноменів.<br />
Налий у мене тепла, як виливаються повені.<br />
Хороший мій, втопи словами мою печаль.<br />
Ти бачиш, руки тремтять. Серце тривожиться.<br />
Я прислухаюсь до вуст твоїх, аж божеволію.<br />
Як стетоскоп до пульсу. Знеболююче…<br />
Як анальгін твої слова. Вуста. А я спустошена…<br />
Так переймаюся твоїми застудами.<br />
Твої пунктуації для мозку прострація.<br />
У скрині складатиму<a href="http://onlyart.org.ua/?page_id=43779"> цитати</a> і сни.<br />
У них ти знебарвлений, але переповнений.<br />
І здатний ділитись й ділити тепло.<br />
Без тебе геть порожньо. Без тебе тривогами.<br />
У тобі всі значення зашила тавром.<br />
Залиш кілька символів, і кілька розмов.<br />
Для мене, як кисень ці всі антистресові…<br />
Якби ж ти знав, наскільки ти значимий.<br />
Але не відкриюсь мільйонами мов.<br />
Бо ти лиш прислухайся. Словами я зв’язана,<br />
Без обіцянок, але геть приречена.<br />
Для мене ти фатовий без всяких оков.</p>

<div>




</div>

<p>автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>