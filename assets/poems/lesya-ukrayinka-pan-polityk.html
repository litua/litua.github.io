<strong>Леся Українка – Пан політик </strong>
<p>Ба, що робить? скінчився вік лицарства,<br />
доводиться не списом, а пером<br />
боротися з Іваном та Петром…<br />
Пишу статтю «Про кризис господарства».</p>

<div>




</div>

<p>Я знаю сам, що я не Ціцерон,<br />
а все ж таки, коли я добре схочу,<br />
то хоч кого словами обморочу…<br />
Скажу промову в «партії ворон».</p>
<p>Тепер всяк хам показує натуру,<br />
а нам мовчать? Се був би чистий страм!<br />
Та я готов піддержать сім програм!..<br />
Я становлю свою кандидатуру!</p>

<div></div>