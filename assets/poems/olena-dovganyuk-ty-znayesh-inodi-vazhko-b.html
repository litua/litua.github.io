Олена Довганюк – Ти знаєш, іноді важко буває…<p>Ти знаєш, іноді важко буває<br />
Сидіти самій у морозній пітьмі,<br />
Думками ділитись щовечора з чаєм,<br />
На аркуші викласти рими сумні.<br />
Як бачити важко життя епізоди<br />
Твої і мої. Благаю, пробач!<br />
Я згадую іноді свої “пригоди”,<br />
Я згадую днів своїх жалісний плач.</p>
<p>Як важко було з самотою заснути.<br />
Ми в ліжку удвох: я і вона.<br />
Вона пила мене й не давала забути<br />
Того болю солодкого,пила до дна.<br />
Вона пише вірші, і до ранку, буває,<br />
Як вкусить, то вже не відпустить.<br />
Ламає і душу усю вивертає,<br />
Та знає,як боляче,тисне і крає,<br />
І мить зі сльозою не впустить.</p>
<p>Залякала!<br />
І зникла.. І знов повернулась<br />
Заблукала чи звикла?<br />
В брехні захлинулась.<br />
Заховалась в мені,<br />
У душі глибині<br />
Й говорила зі мною вона в тишині.</p>

<div>




</div>

<p>Як важко бувало нічого не знати<br />
І мовчки кричати,до болю благати,<br />
І погляд на землю самотньо спускати,<br />
Хотіла ще марно я щось врятувати.<br />
Ти знаєш, самотність мене не жаліла,<br />
Топила мене у собі і топила.<br />
Напевно,мене лиш одну так втомила,<br />
Так гірко й надовго мене полюбила.</p>
<p>Я кожного разу додому верталась<br />
Й мене зустрічала кімната пуста.<br />
І кожного ранку я знов прокидалась<br />
Закрита,забута щоранку не та..<br />
Як важко бувало в вікно заглядати<br />
І вітром розсіяти свої думки,<br />
Як важко бувало від люду ховати<br />
Страх у душі і тремтіння руки.</p>
<p><em>20.07.2013</em></p>
<p>автор: <strong>Олена Довганюк</strong></p>
<p></p>

<div></div>