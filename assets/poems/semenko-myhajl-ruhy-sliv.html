<strong>Семенко Михайль – Рухи слів</strong>
<p>Мій товариш забіг —<br />
Я сам.<br />
Яке сумне моє гавкання.<br />
Шкода себе.<br />
Чорніє, плямиться земля —<br />
Сніг тане.<br />
При місяці мерехтить щось,<br />
В душу залазить, каплеться.</p>

<div>




</div>

<p>7 вздовж і 3 вшир шибок —<br />
У вікні моїм.<br />
Але я ще не бачив його,<br />
Були ночі сині.<br />
Увечері, як лампа світиться —<br />
Сиджу за столом.<br />
Перебігають, переставляються, живуть<br />
Тонкі рухи слів.<br />
Ідем по стежках білого саду —<br />
Це наш “обход”.<br />
Повертаємось білі, свіжі, мокрі.<br />
Невже захоріє коли мій мозок?</p>
<p>1918. Кибинці</p>

<div></div>