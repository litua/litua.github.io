<strong>Павло Мовчан – “На срібнім денці тишини…” </strong>
<p>На срібнім денці тишини<br />
лежали круглі зерна сміху,<br />
і навалились на тини<br />
химери реготливих віхол.<br />
Вже відсміялись, знемоглися…<br />
Дивились порожньо в шибки.<br />
А на заржавлених завісах<br />
ходили двері хилиткі.<br />
Так розчинялися відверто,<br />
пускаючи байдуже всіх,<br />
що я помислив: певно, смертним<br />
є тільки березневий сніг;<br />
і що сумління сніжно-чисте<br />
дароване нам на віки,<br />
як оце небо, шлях іскристий<br />
й живлюще течиво ріки.</p>

<div>




</div>

<p>***</p>

<div></div>