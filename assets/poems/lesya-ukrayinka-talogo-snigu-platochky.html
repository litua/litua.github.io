<strong>Леся Українка – «Талого снігу платочки сивенькії…»</strong>
<p>Талого снігу платочки сивенькії,<br />
дощик дрібненький, холодний вітрець,</p>
<p>проліски в рідкій травиці тоненькії,<br />
се була провесна, щастя вінець?</p>
<p>Небо глибокеє, сонце ласкавеє,<br />
пурпур і злото на листі в гаю,</p>

<div>




</div>

<p>пізніх троянд процвітання яскравеє<br />
осінь віщує – чи то ж і мою?</p>
<p>Що ж, хай надходить! мене навіть радує<br />
душного літа завчасний кінець;</p>
<p>провесни тільки нехай не нагадує<br />
дощик дрібненький, холодний вітрець!</p>
<p>11.08.1900</p>

<div></div>