<strong>Леся Українка – «Скрізь, де не гляну, сухі тумани розляглися…» </strong>
<p>Скрізь, де не гляну, сухі тумани розляглися,<br />
поле і гай у серпанки тонкі повилися,<br />
марево біле покрило і річку, й сагу,</p>
<p>вітер з полудня несе без кінця ту югу.</p>

<div>




</div>

<p>Світло сліпить, та не грає веселе проміння,<br />
вітер гуде, та задуха гнітить, мов каміння.<br />
Так у розлуці з тобою кохання моє</p>
<p>світить і смутить, буяє й життя не дає.</p>
<p>15.08.[1904], Зелений Гай</p>

<div></div>