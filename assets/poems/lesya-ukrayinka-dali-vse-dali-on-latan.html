<strong>Леся Українка – «Далі, все далі! он латані ниви…»</strong>
<p>Далі, все далі! он латані ниви,</p>
<p>Наче плахти, навкруги розляглись;<br />
Потім укрили все хмари ті сиві<br />
Душного диму, з очей скрився ліс,<br />
Гори веселі й зелені долини</p>

<div>




</div>

<p>Згинули раптом, як любії сни;<br />
Ще за годину, і ще за хвилину<br />
Будуть далеко, далеко вони!..<br />
Щастя колишнього хвилі злотисті</p>
<p>Час так швидкий пожира, мов огонь, –<br />
Гинуть ті хвилі, мов квіти барвисті,<br />
Тільки й згадаєш: «Ох, милий був сон!..»</p>

<div></div>