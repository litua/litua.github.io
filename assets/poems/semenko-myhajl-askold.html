<strong>Семенко Михайль – Аскольд </strong>
<p>Цілий день в піднесенім настрої<br />
В штучних рухах на блідім обличчю<br />
Цілий день хтось плакав що не має зброї<br />
Не докличусь<br />
На Аскольд хочу вічно-далекий вічно-самотний<br />
Слухати зойки на диких щовбах<br />
…В штучних рухах на блідім обличчю…<br />
Чекай на мене — я покличу…<br />
…Аскольд…<br />
Аскольд…<br />
Аскольд…<br />
Тане<br />
Тане в тумані<br />
Самотний острів.</p>

<div>




</div>

<p>20. XII. 1916</p>

<div></div>