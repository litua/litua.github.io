Христина Сирова – Сотні тисяч раз думала, що все.<p>Сотні тисяч раз думала, що все. Спопелію.<br />
Нутро калічили зізнання, розбиті мрії.<br />
А ти на рани дув, і цілував у скроні. Бороню…<br />
Пручаюсь від неволі у твоїх руках. Ти віриш,<br />
Що це мине. Я вільна. І не ламай моє одне крило.<br />
Я з ним ходити попід небом вже навчилась.<br />
А тим хто на землі, до неба не дано. Ти прочини вікно<br />
Хай вітер шаленіє. Нехай здирає ілюзії сукно<br />
З обличчя і з душі. А ти мене прости. І не тримай надії.<br />
Я надто нічия, і надто вже давно…</p>

<div>




</div>

<p>автор: <strong><a href="http://onlyart.org.ua/?page_id=44138">Христина Сирова</a></strong></p>
<p></p>

<div></div>