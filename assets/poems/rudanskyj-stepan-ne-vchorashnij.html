<strong>Руданський Степан – Не вчорашній</strong>
<p>Везе в місто мужик сіно<br />
Якось проти свята<br />
Та й годує в капелюсі<br />
Малі шпаченята…</p>
<p>Але їде пан багатий<br />
До костьолу, знати,<br />
Та вже в них натура, мабуть,<br />
Щоб покепкувати…</p>
<p>Іде звольна та й питає:<br />
«Со wieziesz , Іване?»<br />
Мужик пану поклонився:<br />
«А що ж? Дрова, пане…»</p>
<p>«??esz, ga?ganie! Wieziesz siano!»<br />
«То ж пан самі знають,<br />
Що се сіно, а не дрова,<br />
Нащо ж пан питають?»</p>
<p>Закусив пан тлусті губи:<br />
«Z jakej wsi?» — питає…<br />
Мужик підняв шпаченята<br />
Та й одповідає:</p>
<p>«Всі не всі, вельможний пане,<br />
Старі повтікали…<br />
Молоді лиш половив я,<br />
Бо ще не літали!..»</p>
<p>«Kto najstarszy u was we wsi?»<br />
«Баба Терпелиха:<br />
Пережила стара баба<br />
Всіх дідів до лиха!..»</p>

<div>




</div>

<p>«Ga?gan jeste?! Kto was bije?»<br />
«А хто ж? Бугай, пане!<br />
То так і б’є напропале,<br />
Кого лиш достане!..»</p>
<p>Хтів пан чогось допитати,<br />
Та й не допитався…<br />
«Со z ga?ganem! Ruszaj pr?dzej!»<br />
І вперед погнався…</p>
<p>Привіз в місто мужик сіно…<br />
Продав його зрання,<br />
Купив собі добру миску<br />
Драглів на снідання!..</p>
<p>І сидить собі на возі,<br />
Драглі уплітає…<br />
Аж той самий пан надходить<br />
Та й його питає:</p>
<p>«Сzy nie s?ycha? do spzedania<br />
Owsa tu, Іване?»<br />
Мужик встав, кругом обнюхав…<br />
«Ні, не чути, пане!»</p>
<p>І сів знову на драбині,<br />
Драглі уплітає…<br />
«Czy ty, ch?opie, nie wczorajszy?»<br />
Пан його питає.</p>
<p>«Де вам, пане, я вчорашній?<br />
Гляньте на всі боки:<br />
То мені вже оце буде<br />
Тридцять і два роки!»</p>

<div></div>