Аліна Міщук – Ти стоїш за моїми плечима…<p>Ти стояв за моїми плечима, весь промоклий від тонни брехні,<br />
Малював все на віях долю, позолочену у багні,<br />
Витирав увесь бруд історій у гарячий погляд мій,<br />
Малював між нами коло, що черпало лиш подих твій.</p>
<p>Забував про рятунку скриню, загинав пальці на руці,<br />
Обіцяв вкотре: “Не покину”, через хвилю вривав кінці,<br />
І лиш місяць сміявся з тебе, і з полону твоїх думок,<br />
Говорив ти лиш сам до себе та втікав далі, ще лиш крок…</p>

<div>




</div>

<p>Пам’ятаєш, хотіли щастя, забували про білий світ,<br />
А що зараз у нас, нещастя? Чи нестримність твого “Привіт”?<br />
Я щодень рахувала хвилини, ти ж все гордощі виливав,<br />
Я чекала тебе щоднини, ти ж бо брехнів все додавав,</p>
<p>А тепер я стою у полі, в кольорових казкових снах<br />
І черпаю води із моря, моря кривди і нових розплат,<br />
Ти ж стоїш за моїми плечима, гордо дивишся на цей світ,<br />
Що з тобою?Розвій цю днину, підійди або ж йди навік!</p>
<p><em>26.09.2013</em></p>
<p>автор: <strong><a href="http://onlyart.org.ua/?page_id=46121">Аліна Міщук</a></strong></p>

<div></div>