<strong>Тіна Карабанович – Лист про вибір чоловіка</strong>
<p>      Така дивна отрута самотність… Колись читала градацію якогось психолога щодо жінок, за його словами жінка-дивна істота, яка може набувати образу матері, коханки, сестри та діви. А я от думаю, що направду все простіше. Обмеженість чоловічої натури звикла завбачливо обирати спочатку коханку одну за іншою, а на самому кінці задумуватись про існування жінки-матері. Проблема сучасного світу – обирання не тих партнерів, що з рештою призводить до кризи в ланцюжку розвитку міжособистісних зносин між статями. Глибоко виражене моє спостереження в тому, що більшість чоловік звертає увагу на яскраву обкладинку «книжки», яку він не завжди дочитає до кінця і навіть не вникне в її суть. Це все комплекси, лише закомплексовані чоловіки обирають за яскравою обкладинкою і наводним пафосом. Значна майстерність вміння припідносити себе та зачаровувати, на порожньому місці, пустоголової жінки закомплексованого чоловіка… А вони, мов сліпі кошенятка ведуться чи на загадкове мовчання чи таємницю очей, а в її душі – тупість і думки про нові «туфлі» так і що ще краще про іншого дурника.<br />
      І тут настає значний і вирішальний момент в житті чоловіка, того що ще не зовсім зносився і потріпався-обрання тої єдиної серед моря красунь. Так от про що я – все значно простіше є дві градації: мати та повія. Хтось ще може мігрувати між цих двох понять- геніальне уміння жінки «водити чоловіка за ніс». Так от милі мужчини, часто ви обираєте жінку-повію , бо так простіше і жодних питань і то не ваша вина – а природа. Правда, приходять ті сумні миті коли ви в своїй голові прокручуєте і згадуєте, що десь там була у вас та єдина – чарівна, але ви її пропустили. Бо та єдина могла бути втомленою, без настрою і так часто говорила вам правду в очі і знала, що попри весь холод ночей і чужих очей вона вас чекала… А ви, просто втратили те своє щастя. А коли отямились – вгамувались, то ваше вічне кохання просто продовжувало жити вже своїм іншим життям-у минулому. Кажуть справжні почуття не помирають, а хай там як – я вірю. Вони проростають весною, мов свіже зерно, вони зігрівають холодної зими, вони поселяються у сни. При виборі чоловіка, остаточна відповідь за жінкою. Як часто ви прокидались із коханими поруч? Подумайте.</p>

<div></div>