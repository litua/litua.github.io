<strong>Павло Глазовий – Здрастє, мама родная!</strong>
<p>Син поїхав з дому та й прожив у місті<br />
Більше як півроку, днів, напевне, з двісті,<br />
Він в село вертається, з матір’ю вітається:<br />
— Здрастє, мама р<b>о</b>дная! Как здєсь поживається? —<br />
Мати гладить сина по рудому чубчику.<br />
— Як це ти балакаєш, любий мій голубчику?<br />
Наче й не по-нашому, наче й не по-руському, —<br />
Більш на те скидається, що по-малоруському. —<br />
А синок відказує: — Ти, маманя, тьомная.<br />
В нашом положеніє разниця огромная.<br />
Я живу у городє, ти всьо времня в полі.<br />
Как тут-здєсь розтумкаєш, что-чево і што лі?</p>

<div></div>