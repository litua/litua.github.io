<strong>Ольга Анцибор – Нова подруга</strong>
<p>Я подругу нову собі знайшла,<br />
Неначе все життя до неї йшла.<br />
Усмішка – сонце, зорі – оченята,<br />
До праці й до пісень вона завзята.</p>
<p>Красива, мила, а душа – перлина,<br />
Прекрасна мати, віддана дружина.<br />
Як же мені в житті поталанило,<br />
Що я чудову жінку цю зустріла.</p>

<div>




</div>

<p>Давай співати разом, не журитись,<br />
Не плакати давай, а веселитись,<br />
Лиш радістю ділитись, а не горем,<br />
Разом ми всі нещастя переборем.</p>
<p>Не будемо шляхів легких шукати,<br />
Завжди одна одній допомагати,<br />
І вдячно будем богові молитись,<br />
Що допоміг нам в цім житті зустрітись.</p>

<div></div>