Аліна Міщук – Стан душі…<p>Мені б мікстуру від брехні чи декілька пігулок від страждання,<br />
Сиджу сама в самотині, під ребрами кровить живе мовчання.<br />
Мені б смертельну дозу для душі, щоб все очистилось, забулось,<br />
Не описати у вірші скільки всього, на жаль, не збулось…<br />
Мені льодяник від життя, яке не виправдане часом,<br />
У мене псевдо відчуття, провірене пігулками з запасом,<br />
Мені б холодної води, щоб вимити всю кров у венах<br />
Та дикої простої чистоти, щоб все відновленно, поденно<br />
Та ще б краплинку маски чи якогось гелю, що вміє вмить знімати бруд,<br />
І одну тихую душу-алею, щоб потонути від гарячки та пониженості амплітуд.<br />
Мені б пігулку для склерозу, щоб випила і раз, забулось,<br />
Щоб все про що так марилось, жилося чим – вернулось,<br />
Мені б ін’єкцію для стійкості душі та десять капель корвалу,<br />
Щоби жилось не на межі, а запивалось валідолом.</p>

<div>




</div>

<p><em>28.09.2013</em></p>
<p>автор: <strong><a href="http://onlyart.org.ua/?page_id=46121">Аліна Міщук</a></strong></p>

<div></div>