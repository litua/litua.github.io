<strong>Павло Глазовий – Клопіт</strong>
<p>Батько свого сина питає несміло:<br />
— Так ти, синку, женишся?<br />
— А це моє діло.<br />
— Як же звати дівчину?<br />
— Ну, припустим, Клава.<br />
— Де ж вона працює?<br />
— То її вже справа. —<br />
Батько головою сивою хитає.<br />
— Де ж ви жити будете? — лобура питає. —<br />
Ти про це подумай, дорогий синочку.<br />
Нам і так же тісно в нашому куточку. —<br />
Син скривився гірко: — Дорогий папаша!<br />
Де ви жити будете, то вже справа ваша.</p>

<div></div>