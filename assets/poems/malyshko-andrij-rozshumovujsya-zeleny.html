Малишко Андрій – Розшумовуйся, зелений дубе…<p>Розшумовуйся, зелений дубе,<br />
Як весінній перегрім,<br />
Бо заграли голосисті труби<br />
На кордоні грозовім.</p>
<p>На кордоні грозовім<br />
Бережуть великий дім!</p>
<p>Не хвилюйся, море, у тумані,<br />
Грізно хвилі не здіймай,<br />
Кораблі пливуть на океані<br />
Від Амура по Дунай.</p>
<p>Від Амура по Дунай<br />
Бережуть Радянський край!</p>
<p>Не клонися, гаю густолистий,<br />
Не в’ялися опівдня.<br />
Як ідуть брати мої танкісти —<br />
Дзвонить кована броня.</p>

<div>




</div>

<p>Дзвонить кована броня,<br />
Береже народ щодня!</p>
<p>Не орли клекочуть на могилі,<br />
Не гармат гуде удар,<br />
Напливають хмари яснокрилі —<br />
Літаки ще вище хмар.</p>
<p>Літаки ще вище хмар,<br />
А над ними сонця жар!</p>
<p>Спіє колос, неба голубизна,<br />
Поле дише ясним днем.<br />
Бо стоїть озброєна Вітчизна<br />
Гнівом, порохом, вогнем.</p>
<p>Гнівом, порохом, вогнем<br />
Били ворога й поб’єм!</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>