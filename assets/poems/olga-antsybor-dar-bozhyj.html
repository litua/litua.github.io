<strong>Ольга Анцибор – Дар Божий</strong>
<p>Зі мною вперше за життя<br />
Трапилось диво – я віршую,<br />
Найкращі в світі почуття<br />
Я прославляю і віншую.</p>
<p>Так довго десь дрімало все<br />
В моїй душі, в її глибинах.<br />
Слова відточені несе<br />
Моїх віршів ріка невпинна.</p>
<p>Я славлю труд, любов, красу.<br />
Слова збираю по краплині.<br />
Здається – крила піднесу<br />
І пташкою у вир полину.</p>

<div>




</div>

<p>Ці крила дав мені Господь,<br />
Це Бог мені цей дар призначив.<br />
В цих віршах море з чистих вод,<br />
Неначе в віршах чайка плаче.</p>
<p>Я, Боже, дякую тобі<br />
За цей талант, за дар небесний.<br />
Схилюсь над зошитом в журбі,<br />
А потім в радості воскресну.</p>
<p>Писати буду, прославлять<br />
Людей і Бога, ніч і днину.<br />
І сльози чисті восхвалять,<br />
І сміх маленької дитини.</p>

<div></div>