<strong>Семенко Михайль – Натхнення</strong>
<p>Я знов почув, як хвилі неспокійні<br />
Натхнення ніжного у серці прокотились,<br />
До струн пісень моїх покірно прихилились,<br />
І кобзи віщої почув я згуки ніжні.<br />
Могутні крила з піснею ростуть<br />
І сили неземні за хмари підіймають.<br />
Куди вони ще серце моє звуть,<br />
Поранене — ще знов навіщо рвуть,<br />
На шлях який мене передзначають?</p>

<div>




</div>

<p>17. XII. 1911. Петербург</p>

<div></div>