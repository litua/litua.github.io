<strong>Василь Стус – Вертання</strong>
<p>Перерізане світлом вікно<br />
вулиці — біле по білому<br />
аж до болю.<br />
Насип.<br />
Далеке шосе.<br />
Машини.<br />
I небо вологе — над.<br />
Шлях у себе:<br />
вабить (уже закритий),<br />
відкривається (на розлуці).<br />
Темінь. Шукай.<br />
Що там? Сніг,<br />
бором — кукурудзиння.<br />
Досвітні таємниці.<br />
Терикон.<br />
Смердюча річка<br />
глибом випахла.<br />
Нехитрі подорожі<br />
ставком.<br />
Дитяча зверхність,<br />
невимовлене зріднення<br />
з кригою, з вітром.<br />
Душе, шалій.<br />
Скільки не повертайся<br />
(черга даремних спроб) —<br />
ось воно, зачудоване:<br />
перерізане світлом вікно<br />
вулиці — біле по білому.</p>

<div>




</div>

<p>Аж до болю.<br />
Насип.<br />
Далеке шосе.<br />
Машини. I небо вологе — над.</p>

<div></div>