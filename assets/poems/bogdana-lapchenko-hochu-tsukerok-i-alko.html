<strong>Богдана Лапченко – Хочу цукерок і… алкоголю…</strong>
<p>Хочу цукерок і… алкоголю,<br />
Бачити світ у вікні літака.<br />
Хочу втекти, летіти на волю,<br />
Жити в наметі біля ставка,<br />
Рибу ловити, бігати босим,<br />
Свободу відчути без тіні утрат.<br />
Виростуть трави – підемо покосим.<br />
Підеш зі мною? Ти ж друг мій і брат.<br />
Будемо жити ми без телефонів,<br />
Співатимемо під гітару пісні.<br />
Наша країна без меж і кордонів.<br />
Хіба так можливо? Це мрії мої…</p>

<div></div>