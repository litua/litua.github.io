<strong>Павло Мовчан – Житло </strong>
<p>Навчились думать — ну про що? —<br />
утупившись у шибку.<br />
Сотає вітер білий шовк,<br />
морозяную нитку.<br />
А в кожнім дереві — дупло<br />
очима тліє дрібно;<br />
та раптом дятлове крило<br />
розпорошилось срібно…<br />
А наше житло — то є ми —<br />
воно луна, то нишкне,<br />
похрускує собі кістьми,<br />
до протягів навикле.<br />
В суглобах житла — тіла ритм,<br />
у м’язах — наша втома,<br />
та наші смутки — за дверми —<br />
не викриєм нікому.<br />
Зліта, гніздиться по кутках<br />
червонопера свічка,<br />
посидить хвилю у руках<br />
і відліта за січнем.<br />
І ми слухняно водим гру<br />
(хоч нам вона й немила),<br />
збираєм пір’ячко до рук,<br />
що свічка розгубила…<br />
І що не крок, то менша дім<br />
і більшає докука.<br />
Гукаю: — Серденько, ходім,<br />
розв’яжем собі руки,<br />
розпустим пір’я — хай летить<br />
на всі чотири боки;<br />
і візьмем довгу білу нить,<br />
щоб змірять шлях на кроки.</p>

<div>




</div>

<p>***</p>

<div></div>