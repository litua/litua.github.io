<strong>Антонич Богдан-Ігор – Розмова з листком</strong>
<p>Діткнулась ставу осені рука,<br />
Паде на хвилі журавлине: кру,<br />
І поширяється далеч укруг,<br />
Друкує в хмарах зорями друкар.</p>
<p>В руці з землі листок маленький дру.<br />
О, як є повно в нім зими примар,<br />
Та крихта літа ще життя трима.<br />
Листок маленький, мій зів’ялий друг.</p>

<div>




</div>

<p>Розвіється життя останній хунт,<br />
Що вітер все про нього грав, брехун,<br />
Коли за щастя вів із ним ти спір.</p>
<p>Та не сумуй; ти весну мав. Тям те:<br />
Не раз майстерством є та щастям теж<br />
Знання самоошуки пити спирт.</p>

<div></div>