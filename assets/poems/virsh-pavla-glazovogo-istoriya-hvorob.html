<strong>Павло Глазовий – Історія хвороби</strong>
<p>Занедужав наш Омелько, кілька літ хворів.<br />
Побував у кабінетах різних лікарів.<br />
Пив навари і мікстури, порошки ковтав,<br />
Доки висох, як тараня, аж зеленим став.<br />
На дослідження в лікарню він недавно ліг.<br />
Терапевт його оглянув з голови до ніг.<br />
Всю історію хвороби пильно прочитав —<br />
Скільки з’їв Омелько ліків, скільки поковтав.<br />
Прочитав і довго думав: дати щось нове —<br />
Порошки якісь, пілюлі? Чи нехай живе?</p>

<div></div>