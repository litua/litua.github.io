<strong>Олесь Гончар – У муках…</strong>
<p>У муках, у битвах я, серцем вразливий,<br />
Цілий усесвіт збагнув.<br />
Тому ходжу по землі юродивим,<br />
Клену-проклинаю війну.<br />
Безглуздя її проклинаю велике,<br />
Лють геростратів нового часу.<br />
Утікши з полону, на зелені вічній<br />
Я, босий апостол, телят пасу.<br />
Годі! Втомивсь од кривавої праці!<br />
Знову блакитним замилуюсь днем!<br />
Декламую в степу Горація.<br />
Читаю телятам: carpe diem*.</p>

<div>




</div>

<p><em>1943</em></p>

<div></div>