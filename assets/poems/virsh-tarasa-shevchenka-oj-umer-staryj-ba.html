<strong>Тарас Шевченко – Ой умер старий батько</strong>
<p>«Ой умер старий батько<br />
І старенькая мати,<br />
Та нема кому щирої<br />
Тії радоньки дати.<br />
Що мені на світі,<br />
Сироті, робити?<br />
Чи йти в люде жити,<br />
Чи дома журитись?<br />
Ой піду я в гай зелений,<br />
Посаджу я руту.<br />
Якщо зійде моя рута,<br />
Остануся тута,<br />
Прийде милий в мою хату<br />
Хазяїнувати.<br />
А як же ні, то я піду<br />
Доленьку шукати».<br />
Посходила тая рута,<br />
В гаї зеленіє.<br />
А дівчина-сиротина<br />
У наймах марніє.</p>

<div>




</div>

<p><em>[Друга половина 1848, Косарал]</em></p>

<div></div>