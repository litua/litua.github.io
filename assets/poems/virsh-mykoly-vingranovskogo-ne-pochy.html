<strong>Микола Вінграновський – Не починайся</strong>
<p>Не починайся. Ні з очей,<br />
Ні з губ мені не починайся.<br />
В Холодній Балці сон тече —<br />
Не снись. Не звись. Не називайся.</p>

<div>




</div>

<p>Труїти душу кожен раз<br />
Я вже не можу — будь я прокляті<br />
Пищать дощі, і води топлять<br />
І душу, і терпіння, й час…</p>
<p>Степліло подихом легким,<br />
Степліло в прикрощах минулих<br />
Тепло заснулої руки,<br />
Тепло щасливих губ заснулих.</p>
<p><em>1965</em></p>

<div></div>