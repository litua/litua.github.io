<strong>Герасим’юк Василь – Я промчався тунелем тих літ…</strong>
<p>Я промчався тунелем тих літ,<br />
де лиш протяг і втома,<br />
і малим повернувся на світ,<br />
та змаліли і вдома</p>
<p>ті великі боги і дідьки,<br />
що в дитинстві лякали.<br />
Я сказав про підземні стежки,<br />
і мене не впізнали.</p>
<p>А тебе я, кохана, впізнав,<br />
хоч не пахла, як злива,<br />
із холодних</p>

<div>




</div>

<p>космацьких<br />
отав<br />
твоя посмішка сива.</p>
<p>Хоч весільний твій кінь не носив<br />
ні барвінку, ні рути,<br />
хтось волосся твоє розповив…<br />
Може, протяг забутий?..</p>
<p>Я руками тебе обів’ю,<br />
як тремтячу морелю, –<br />
наче білу сорочку твою<br />
втягне</p>
<p>в пащу<br />
тунелю.</p>

<div></div>