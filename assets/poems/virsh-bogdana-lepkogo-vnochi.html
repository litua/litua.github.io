<strong>Вірш Богдана Лепкого – Вночі</strong>
<p>Листками вітер котить,<br />
І кидає в болото;<br />
Стежками попід гаєм<br />
Бездомний сум блукає,<br />
Обходить перелоги,<br />
Рахує панські стоги,<br />
Обходить хлопські ниви<br />
І плаче нещасливий:<br />
Там лан, там полонина,<br />
Там стерня, як щетина,<br />
Там скирти, наче вежі,<br />
А тут лиш межі, межі!<br />
Там збіжжя, якби злото,<br />
А тут стерня — болото,<br />
І кров, і поту ріки —<br />
І так на віки-віки!<br />
Високо понад гаєм<br />
Буйний орел літає,<br />
Голодний зайчик скаче,<br />
Над полем смуток плаче.</p>

<div>




</div>

<p><em>1901</em></p>

<div></div>