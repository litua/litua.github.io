<strong>Антонич Богдан-Ігор –  Коляда</strong>
<p>Тешуть теслі з срібла сани,<br />
стелиться сніжиста путь.<br />
На тих санях в синь незнану<br />
Дитя боже повезуть.</p>

<div>




</div>

<p>Тешуть теслі з срібла сани,<br />
сняться веснянії сни.<br />
На тих санях Ясна Пані,<br />
очі наче у сарни.</p>
<p>Ходить сонце у крисані,<br />
спить слов’янськеє Дитя.<br />
Їдуть сани, плаче Пані,<br />
снігом стелиться життя.</p>

<div></div>