<strong>Олесь Гончар – Умру на світанні…</strong>
<p>Умру на світанні.<br />
В години робочі.<br />
Залишу вам ранок<br />
І сиву на травах росу.<br />
Я й там вас любитиму!<br />
З тої праночі<br />
Якісь для вас тайни<br />
Сюди принесу.</p>

<div>




</div>

<p>Ще квіттям зійду я<br />
В полях України,<br />
Ще вам провіщатиму<br />
Радості день.<br />
Краю коханий,<br />
Люди кохані!<br />
Добра вам молитиму,<br />
Сонця й пісень…</p>
<p><em>14 березня 1974 р., Ялта</em></p>

<div></div>