Надя Ковалюк – Чому з тобою, наче на дуелі?<p>Чому з тобою, наче на дуелі?<br />
Не стати б твоїм ворогом лишень.<br />
Я зачиняю в серце своє двері,<br />
Ховаючи його, як ту мішень.</p>
<p>Ти цілишся образами, словами,<br />
Шукаєш найболючіші місця.<br />
Скажи мені, що сталося між нами:<br />
Кінець кохання, чи банальна гра?</p>
<p>Чому з тобою, як на полюванні?<br />
Де ти – мисливець, твоя здобич – я…<br />
Напевно, ця дуель буде остання.<br />
Між нами розпочалася війна…</p>
<p>Биття сердець – мільйони за хвилину,<br />
Здається, ось натиснеш на курок…<br />
І точне попадання… вистріл в спину,<br />
До мого серця-проїздний квиток…</p>

<div>




</div>

<p>І від твого кохання – тільки порох<br />
Осів на серці,як брудна вуаль…<br />
Так сталося,що я тепер – твій ворог.<br />
На все життя… на вічність… і на жаль.</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>