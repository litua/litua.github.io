<h3><strong>Катерина Кочетова – Мало вірю словам…</strong></h3>
<p>Мало вірю словам – головне залишилось несказаним,<br />
Непочуті думки десь у грудях переболять.<br />
Ти приходь хоч у снах, може образом, може фразами,<br />
Може вітром, який я у коси буду вплітать.</p>

<div>




</div>

<p>Чини згідно бажанням, а не так, як кажуть і треба,<br />
Щастя мають сміливі – про це ти завжди пам’ятай!<br />
Мало вірю собі, та продовжую вірити в тебе,<br />
Я усе ще чекаю, і ти на мене чекай…</p>
<p><strong><em>26 березня 2013</em></strong></p>

<div></div>