Іван Андрусяк – Розповідь ката<p>найсмішніше те що вони дивуються<br />
не один рік пожили серед блатних<br />
мусили б хоч трохи розуміти звідки ноги ростуть<br />
а тут не вірять</p>
<p>як то з мене будуть</p>
<p>здирати шкіру</p>
<p>не може бути щоб мені</p>
<p>викололи очі</p>
<p>вибачте це мене мають</p>
<p>спалити живцем</p>

<div>




</div>

<p>тоді жахаються<br />
вилупивши очі белькочуть якусь нісенітницю<br />
доки<br />
раптом не пригадають</p>
<p>імена богів<br />
самозваних королів<br />
фрази</p>
<p>із непрочитаних книг</p>
<p>вигукують їх аж до пізньої ночі<br />
гупають об стіни роздягальні<br />
перед катівнею</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>