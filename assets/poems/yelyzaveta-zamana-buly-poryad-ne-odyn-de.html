Єлизавета Замана – були поряд не один день…<p>були поряд не один день<br />
і не рахували часу<br />
тепер кожен шукає дзень<br />
тепер кожен у чашу сум<br />
заллємо додавши цукру<br />
ти маскуєш його молоком<br />
цукор тане від швидкого руху<br />
надто солодко стало обом</p>
<p>ми ніколи не мали правил<br />
та тепер все ж існує одне<br />
хоч крапку на три сам поправив<br />
та серце навіки холодне<br />
тож втікаєш від мене тишком<br />
як байдужий дворовий кіт<br />
і дізнаємось якось ранком<br />
що на захід ти, я на схід</p>

<div>




</div>

<p>втікаємо самі від себе<br />
дУрні чи просто дурнІ<br />
мені без тебе не треба<br />
мені без тебе страшно й у сні</p>
<p>автор: <strong><a href="http://onlyart.org.ua/?page_id=35573">Єлизавета Замана</a></strong></p>
<p></p>

<div></div>