Аліна Звіздецька – лице постаріє а маска залишиться вбрана…<p>лице постаріє а маска залишиться вбрана<br />
час навіть душі розклАде на мертві шматки<br />
він повільно живою водою облиє із крана<br />
а водою мертвою втопить вчорашні сліди</p>
<p>він усе забере у свою невідому долину<br />
у підвалини дум де тече швидколинна ріка<br />
ампутує минуле немов смертоносну пухлину<br />
аби лінія долі з’явилася довга й чітка</p>

<div>




</div>

<p>він вбиратиме все наче губка вологі рідини<br />
наші дні і польоти десь там на крилі журавля<br />
роз’їдатиме світ поки в ньому не тріснуть судини<br />
але ти посміхайся йому і зблизька і здаля</p>
<p>бо немає в житті надто добре чи надто погано<br />
час показує нам протилежніші завш полюси<br />
а ми вміємо так собі жити жахливо спонтанно<br />
але мати у долі в запасі врожайні ліси</p>
<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>