<strong>Павло Мовчан – Одміни </strong>
<p>Сніг згинув так, як і прийшов —<br />
ніхто за ним не біг, не плакав.<br />
Одна осталася ознака:<br />
блакить збігала з підошов.<br />
Його топтали цілу ніч<br />
червоні коні басовито,<br />
його ганяли по струні<br />
позмінно скрипалі сердиті.<br />
І згинув сніг. Блакитний шлях<br />
аж за село котивсь поволі;<br />
і синій цукор на столах<br />
зернивсь в солянках замість солі.</p>

<div>




</div>

<p>***</p>

<div></div>