Юлія Кириленко – І плаче ніч…<p>І плаче ніч, і місяць плаче,<br />
І тонуть зорі у вогні,<br />
П’янке кохання і незряче<br />
В блакитно-ніжній вишині<br />
Крилом мене не доторкнеться,<br />
І не опустить погляд свій,<br />
Розбитого не буде серця,<br />
Не місце й долі медовій.<br />
Терпких розлук я не спізнаю,<br />
Ніколи й болю не відчуть…<br />
Це шлях до пекла чи до раю?<br />
Куди лиш зорі заведуть?<br />
Серце багряно-полум’яне<br />
В вуаль шовкову огорну,<br />
Коли надія лиш зав’яне,<br />
Віддам його морському дну,<br />
А як вікно розіб’є відчай,<br />
Я міцно душу ухоплю,<br />
Із неї вийму ключ скрипічний<br />
Й закину брату-журавлю,<br />
Лілейнокрилий друже вірний,<br />
Моє життя ти збережи,<br />
Візьми з собою в рай сапфірний,<br />
І талану наворожи.</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>