<strong>Павло Мовчан – Спростування </strong>
<p>Немов відкривсь очам назустріч лет метелика<br />
протяжна радість затяглась рубцем<br />
плівка повітряна відшарувалась геть<br />
і засвербіла роговиця: летючий хрест<br />
зір розпанахує<br />
та болем вже не відлунює душа<br />
а запах крові серця не ятрить<br />
намотується тіло не твоє на траки<br />
ще не в твою груднину рушничне око зазирає<br />
о-литво-по-топ-тана<br />
печальна хмара оббілована до кровотечі<br />
на спадсонці свідчить про омегу<br />
і впилюється щелепастий дзвін<br />
на спростування смерті:<br />
безглузде все безглузде… де… де… де…</p>

<div>




</div>

<p>***</p>

<div></div>