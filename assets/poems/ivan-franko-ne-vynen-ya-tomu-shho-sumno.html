<strong>Іван Франко – «Не винен я тому, що сумно співаю…»</strong>
<p>Не винен я тому, що сумно співаю,<br />
Брати мої!<br />
Що слово до слова нескладно складаю –<br />
Простіть мені!<br />
Не радість їх родить, не втіха їх плодить,<br />
Не гра пуста,<br />
А в хвилях недолі, задуми тяжкої<br />
Самі уста<br />
Їх шепчуть, безсонний робітник заклятий<br />
Склада їх – сум;<br />
Моя-бо й народна неволя – то мати<br />
Тих скорбних дум.</p>

<div>




</div>

<p>9 мая 1880</p>

<div></div>