Надя Ковалюк – Ти знаєш, мам…<p>Ти знаєш, мам… Любов для мене – сіль,<br />
розріджена дощем і тихим болем,<br />
вона в долонях, як бджолиний рій,<br />
що вабить медом, а насправді – коле…<br />
Вдягала з Ним намисто із зірок,<br />
крильми любові пеленала небо.<br />
До щастя, мамо,впала я за крок,<br />
за мить єдину до воріт Едему.</p>
<p>Якби хтось знав,де саме упаде –<br />
стояв би,як приречений, на місці.<br />
Не все в житті залежить від людей,<br />
упевнена я на відсотків двісті.<br />
Скажи мені,матусю!Мамо!Мам!<br />
Чому слизькою стала нам дорога?<br />
Чому так сталось,що ні Він,ні я<br />
не заслужили долі перед Богом?</p>
<p>Вже пізно проклинати нам любов,<br />
заламуючи руки за плечима.<br />
Цей світ,де зуб – за зуб і кров – за кров<br />
знаходить зАвжди сто одну причину,<br />
щоб душу перетерти в порошок<br />
і поховати під зіпрілим листям,<br />
щоб не знайти свою серед зірок,<br />
яка була до сліз потрібна, дійсно…</p>

<div>




</div>

<p>І поступився болю лікар-час,<br />
і рвані рани надто вже глибокі,<br />
і серце далі б’ється через раз,<br />
коли передчуває його кроки.<br />
Ти знаєш, мам… Цей біль – на все життя,<br />
бо навіть на межі до того світу<br />
лише Його шукатиме душа,<br />
щоб розділити з Ним останні миті…</p>
<p>Крильми любові пеленати небо,<br />
за мить єдину до воріт Едему…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>