<strong>Тарас Шевченко – Нащо нас мати привела?</strong>
<p>Один у другого питаєм:<br />
Нащо нас мати привела?<br />
Чи для добра? чи то для зла?<br />
Нащо живем? Чого бажаєм?<br />
І, не дознавшись, умираєм,<br />
А покидаємо діла…</p>

<div>




</div>

<p>Які ж мене, мій боже милий,<br />
Діла осудять на землі?<br />
Коли б ті діти не росли,<br />
Тебе, святого, не гнівили,<br />
Що у неволі народились<br />
І стид на тебе понесли.</p>
<p><em>[Друга половина 1847, Орська кріпость]</em></p>

<div></div>