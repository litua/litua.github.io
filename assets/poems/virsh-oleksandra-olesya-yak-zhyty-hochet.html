<strong>Олександр Олесь – “Як жити хочеться!..”</strong>
<p>Як жити хочеться! Несказанно, безмірно…<br />
Не надивився я ні на зелену землю,<br />
Ні на далекі сині небеса.</p>
<p>Я не наслухався ні шуму рік широких,<br />
Ні шелесту лісів дремучих, темних,<br />
Ні голосу пташок, що вихваляють світ.</p>

<div>




</div>

<p>Я все життя горів на огнищі людському,<br />
Я все життя неначе був розп’ятий<br />
За злочин чийсь на вічному хресті.</p>
<p>Я все життя збирався тільку жити,<br />
Дивитись, слухати і пити<br />
Нектар із келиха краси…</p>
<p><em>1919</em></p>

<div></div>