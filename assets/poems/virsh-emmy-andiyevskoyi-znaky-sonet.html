<strong>Андієвська Емма – Знаки (сонет)</strong>
<p>Світ  ще  в  нефритній  вазі  сам,  –  будяк,<br />
Що  –  фіялкову  плівку  водоспаду.<br />
В  прозорість-крен.  Глек  із  трубою  –  південь,<br />
Що  –  на  краях  –  на  річку  й  віадук.</p>
<p>Дівчата  у  дверях.  Квітники.  Садок.<br />
Тенісний  корт.  На  линві  –  шість  шкарпеток.<br />
Аквамаринний  –  час  від  часу  –  подув.<br />
Не  дискобол,  що  –  замість  диску  –  день,</p>

<div>




</div>

<p>А  в  синіх  плавках  розсувна  істота,<br />
Що  може  циркулем  й  атлантом  стати,<br />
І  кошиком,  де  –  в  скибках  –  довге  сяйво,</p>
<p>Що  в  затінку  –  всі  голови  –  косою.<br />
За  мить  прозріння  –  й  вічність  віддаси,<br />
Вигляд  з  вікна?  Чи  просто  в  грудах  серп?</p>

<div></div>