<strong>Іван Франко – «Сонети – се раби…»</strong>
<p>Сонети – се раби. У форми пута<br />
Свобідна думка в них тремтить закута,<br />
Примірена, як міряють рекрута,<br />
І в уніформ так, як рекрут, упхнута.<br />
Сонети – се пани. В них мисль від роду<br />
Приглушено для форм; вони вигоду,<br />
Пожиток кинуть, щоб ловити моду:<br />
Се гарний цвіт, що не приносить плоду<br />
Раби й пани! Екстреми ся стрічають.<br />
Несмілі ще їх погляди, їх речі,<br />
Бо свої сили ще раби не знають.<br />
«Простуйся! В ряд!» Хлоп в хлопа, плечі в плечі<br />
Гнеть стануть, свідомі одної мети,<br />
Живі, грізні, огромнії сонети…</p>

<div>




</div>

<p>1880</p>

<div></div>