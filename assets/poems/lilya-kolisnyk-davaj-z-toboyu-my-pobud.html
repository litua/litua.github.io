<strong>Ліля Колісник – Давай з тобою ми побудемо нестримними?..</strong>
<p>Давай з тобою ми побудемо нестримними?<br />
Давай любити, як маленькі діти.<br />
Щоб вечорами, коли буде зимно нам,<br />
Змогли серцями одне одного зігріти</p>
<p>Давай-но бігти по веселці в небо,<br />
Давай купатися під пестощами зливи.<br />
Я б не змогла всього цього без тебе,<br />
Та і без тебе все це неможливо…</p>
<p>Давай ловити подихом весну!<br />
Переплітатись з нею в танці юності.<br />
Я досі не збагнула: “Ну чому,<br />
закоханим не вистачає мужності?”</p>

<div>




</div>

<p>Давай забудемо про все на світі,<br />
Сьогодні місяць буде оди нам співати.<br />
І за весною знову прийде літо,<br />
А я не втомлюся тебе кохати.</p>
<p>Давай удвох, тримаючись за руки,<br />
Пройдемо всі випробування часу.<br />
Всі кажуть, що життя – це мука,<br />
Давай-но перевтілим його в казку!</p>
<p>Давай лeтіти і не зупинятись,<br />
Стрибати по хмаринках аж у вись.<br />
Наввипередки з долею змагатись,<br />
Бо ми сміливі і не впадем, як колись.</p>

<div></div>