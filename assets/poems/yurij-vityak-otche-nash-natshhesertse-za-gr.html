<strong>Юрій Вітяк – «Отче наш» натщесерце за гріх…</strong>
<p>«Отче наш» натщесерце за гріх,<br />
За усіх, хто, на жаль, не повернеться.<br />
Ти людей, мов на перлах вервиці,<br />
Мовчки злічиш уже без зловтіх.<br />
Як у пам*яті буде пролижень,<br />
Нумерацію друга квартир,<br />
Пригадаєш,<br />
життя, мов тир,-<br />
Я для смерті мішень і лишень.<br />
Хтось діяння мої, як дідух,<br />
Позбирає в безплідному полі,<br />
Голіруко сплете блідочолий<br />
Сніп і вперше промовить вслух<br />
Враз моління святій Богородиці,<br />
Що без ліку із ликом провин,<br />
Що не так прожилось серед рим<br />
Та людей, котрі всяк переводяться.<br />
Похвалить – хтось зганьбить мій забіг<br />
Довготою в життя і на вервиці:<br />
«Отче наш» натщесерце за гріх,<br />
За усіх, хто, на жаль, не повернеться.</p>

<div></div>