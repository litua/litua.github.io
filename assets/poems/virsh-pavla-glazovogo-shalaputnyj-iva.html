<strong>Павло Глазовий – Шалапутний Іван</strong>
<p>Як у друга у Данила були іменини,<br />
На них Іван не прогавив жодної чарчини.<br />
Довелося ночувати сердезі в Данила.<br />
Данилиха на дивані йому постелила.<br />
Сам Данило ліг на ліжку з кумом Опанасом.<br />
А Данилиха полізла аж на піч з матрацом.<br />
Прокидається Данило точно серед ночі,<br />
А Іван той шалапутний на печі регоче.<br />
— Ти чого то там регочеш? — запитав Івана.<br />
А той каже: — Так я ж сонний упав із дивана.<br />
— То як же ти опинився на печі, чудило?<br />
— Оце якраз, — Іван каже, — мене й розсмішило.</p>

<div></div>