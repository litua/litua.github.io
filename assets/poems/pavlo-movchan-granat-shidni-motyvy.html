<strong>Павло Мовчан – Гранат (східні мотиви)</strong>
<p>То кружевнії, білі вії<br />
обсунулись, як снігопад.<br />
І бруньку уцілілу сад<br />
з пекучих виніс сніговіїв.<br />
Сніг збіг,<br />
відсніжився назад,<br />
відхилиталася галузка,<br />
і крапля громова загускла<br />
в розкішно-визрілий гранат.<br />
Це та сльоза, яка замерзла<br />
на вербній гілці в сніговерть.<br />
Її я упізнав одразу,<br />
бо кров’ю виповнена вщерть.</p>

<div>




</div>

<p>***</p>

<div></div>