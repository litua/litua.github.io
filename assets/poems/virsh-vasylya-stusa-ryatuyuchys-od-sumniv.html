<strong>Василь Стус – Рятуючись од сумнівів…</strong>
<p>Рятуючись од сумнівів,<br />
б’ю телеграму собі самому:<br />
вчасколивесьрадянськийнарод<br />
івсепрогресивнелюдствоготуєть<br />
сягіднозустрітичерговийз’іздкпрс,<br />
бажаю тобі великих успіхів,<br />
щиро заздрю, що ось уже тридцять років<br />
ти живеш у найщасливішій у світі країні.<br />
Але й після цього досада не минає.<br />
Тоді я примушую себе пригадати,<br />
що міжнародна обстановка<br />
сьогодні складна як ніколи<br />
і заспокоююсь.</p>

<div></div>