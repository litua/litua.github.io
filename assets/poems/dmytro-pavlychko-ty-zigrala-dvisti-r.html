<strong>Дмитро Павличко – “Ти зіграла двісті ролей…” </strong>
<p>Ти зіграла двісті ролей,<br />
Різних безліч героїнь,<br />
Та найкраща ти без гриму,<br />
Божественна – без одінь.</p>
<p>Тільки будучи нагою<br />
Граєш ти себе сама.<br />
Присягаю, що артистки<br />
В світі кращої нема.</p>

<div>




</div>

<p>І мене ти на актора<br />
Обертаєш, та повір –<br />
Текст для мене не напише<br />
Ні Софокл, ані Шекспір.</p>
<p>Я мовчу. Я роздягаюсь.<br />
Я долаю струс і стрес,<br />
Я з тобою граю й граюсь<br />
За сценарієм небес.</p>
<p>***</p>

<div></div>