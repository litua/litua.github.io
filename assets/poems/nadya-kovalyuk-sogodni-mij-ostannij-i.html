Надя Ковалюк – Сьогодні – мій останній із листів<p>Сьогодні – мій останній із листів:<br />
без докорів, без сліз і звинувачень.<br />
ВпізнАєш почерк серця між рядків,<br />
бо всі слова тепер не мають значень…</p>
<p>Пробач мене,що в люту заметіль<br />
я зігрівалась спогадом про тебе,<br />
пробач широкі обрії надій,<br />
які собою закривали небо.</p>
<p>Пробач,що не твоя і нічия,<br />
що зачиталась на чужій сторінці,<br />
що йшла до тебе все своє життя,<br />
а перейшла дорогу іншій жінці.</p>
<p>Що зірка долі не вказала шлях,<br />
а час стікав, мов дощ по парасолі,<br />
що передбачити я так і не змогла<br />
сумну кінцівку повісті – не доля…</p>

<div>




</div>

<p>Ще мить і ляже осінь на поріг<br />
і,наче трави, спогади зітліють,<br />
в яких хотіла я, а ти – не зміг,<br />
в яких були з тобою ми щасливі…</p>
<p>Ну от і все.Колись чужа рука<br />
закриє пережиту нами повість<br />
й перегорне листки календаря,<br />
де я пройшлася по її дорозі…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>