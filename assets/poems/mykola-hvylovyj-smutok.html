<strong>Микола Хвильовий – Смуток</strong>
<p>В зелених композиціях сьогодні ріс,<br />
а потім довго з корпусами,<br />
з міськими корпусами розмовляв.</p>
<p>І руки бліді, наче місяць.<br />
…його, його далекий сніп!<br />
до мене геній простягав<br />
— то Леонтовича зелений,<br />
зажурний, як осінній дощ.</p>

<div>




</div>

<p>Журба, турбота, і сум, і смуток…<br />
вклоняюсь вам!</p>
<p>Люблю у полі, на могилі<br />
стояти в вечорах<br />
і прислухатись, і молитись<br />
тому, що там маячить ледве,<br />
коли далеко на селі<br />
перекликаються собаки…</p>
<p>То в композиціях зелених<br />
росте мій дух<br />
— гармонія істоти.<br />
…В зелених композиціях сьогодні ріс….</p>

<div></div>