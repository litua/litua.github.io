Іван Андрусяк – ніч як вікно на схід мокра і довга…<p>ніч як вікно на схід мокра і довга<br />
плакати треба вміти сказав професор<br />
я не збираюся з вами складати договір<br />
я лише хочу щоб ви не чіпали весел</p>
<p>в блисках епохи вода ні вашим ні нашим<br />
кожен безсмертний сьогодні нагадує прищ<br />
я утікаю подалі від цих відображень<br />
але не чую як в мене всмоктався кліщ</p>

<div>




</div>

<p>міра життя — золотий порошок з аптеки<br />
маска життя — поет від цементу сивий<br />
може вже цього літа мене проклянуть ацтеки<br />
кваптеся до світанку випити мою силу</p>
<p>маєте приклад і віру — бог бур`янів воскрес<br />
маєте землю вроздріб — кожному по україні<br />
лишіть мені тільки стежку якою не ходить пес<br />
лишіть мені тільки стежку і я не залишу тіні</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>