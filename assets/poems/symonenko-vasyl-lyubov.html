Симоненко Василь – Любов<p>Дзвенять німою тугою ліси,<br />
Коли їх ніч тремтлива обнімає<br />
І від очей у ревності ховає<br />
Принади їх первісної краси.</p>
<p>Бринять живою радістю ліси,<br />
Як ранок спалахне на небокраї,<br />
Як сонце огняне завісу піднімає<br />
Із їх первісної і чистої краси.</p>

<div>




</div>

<p>Мені здається, — може, я не знаю, —<br />
Було і буде так у всі часи:</p>
<p>Любов, як сонце, світу відкриває<br />
Безмежну велич людської краси.</p>
<p>І тому світ завжди благословляє<br />
І сонце, що встає, і серце, що кохає.</p>
<p>автор: <strong><a href="http://onlyart.org.ua/?page_id=5396">Симоненко Василь</a></strong></p>

<div></div>