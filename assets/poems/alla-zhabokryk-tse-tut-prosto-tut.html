Алла Жабокрик – це тут. просто тут…<p>це тут. просто тут. просто зараз. в чиємусь незрілому тілі.<br />
чиєсь недоспіле кохання зірвалось і падає вниз.</p>
<p>це тут. в цьому просторі й часі. у цьому шаленому вальсі.<br />
під ці неритмовані звуки хтось прагнув піднятися ввись.</p>
<p>це тут. в цьому місті розпусти. у місті палкого безумства.<br />
хтось жадно хапає руками надшкрібки минулих подій.</p>
<p>це тут. просто тут. просто зараз. я Єва але не зостанусь<br />
у серці сліпого Адама бо виїсть мене звідти змій.</p>
<p>гадюками влізуть у тіло. в його недоторкане тіло.<br />
слова мої чорні й нестерпні про збіса пропащу любов.</p>
<p>це тут стане з надлишком пусто. у місті страшної розпусти.<br />
коли між ребер щось завиє під дзвони старезних церков.</p>

<div>




</div>

<p>це тут. десь між болем і сумом. для вогнища і самосуду.<br />
душа моя піде із дому збирати промочений хмиз.</p>
<p>це тут. просто тут. просто зараз. в моєму незрілому тілі.<br />
моє недозріле кохання. зірвалось і падає вниз.</p>
<p>спіймай його.</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>