<strong>Аня Тет – Дівчата люблять сміливих…</strong>
<p>Дівчата люблять сміливих,<br />
Такий от примхливий принцип<br />
Байдуже, з багатих чи бідних,<br />
Якщо ти”сцикун” – то не принц…<br />
Нам, за законами Всесвіту<br />
Бути личить лиш з тими,<br />
В кому, без сумніву, впевнені,<br />
Хто, мов скеля – надійний!..</p>

<div>




</div>

<p>Дівчата шукають сильних<br />
Духом!.. А не бульдозерів…<br />
Все решта – надумані міфи,<br />
Долею скривджених лузерів…<br />
І ні до чого тут розмір,<br />
Ріст, чи наявність валюти<br />
Нам лише з тим по дорозі,<br />
З ким не лякаємось скрути…</p>
<p>Дівчата чекають справжніх,<br />
Щирих, відвертих, вірних,<br />
Тих, що дарують щастя<br />
Нам на яву, а не “в мріях”…<br />
Повірте, не так вже й важливі<br />
Обсяг готівки чи статус,<br />
Ми зостаємося з тими,<br />
З ким нам легко сміятись…</p>

<div></div>