<strong>Семенко Михайль – Крейцер </strong>
<p>Після року нудьги я беруся знову за Крейцера<br />
У 24 роки знов за старого Крейцера<br />
Ах чи ж скоро я покінчу з цим старим<br />
Крейцером<br />
Ах чи ж почну я знов цього старого Крейцера<br />
Щоб знов на ньому й зупинитись.</p>

<div>




</div>

<p>Ми долі мусимо коритись<br />
А чому ж друзі мої вже давно розпрощались<br />
з Крейцером?<br />
Уже давно переграли Аляра<br />
й концерти Роде Фіорільо і Беріо<br />
Хутко вони скінчать консерваторію<br />
і будуть артистами<br />
А я беруся за Крейцера<br />
я починаю знову старого Крейцера.</p>
<p>28. V. 1916. Владивосток</p>

<div></div>