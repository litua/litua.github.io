Іван Андрусяк – Копняки<p>він прийшов сюди в справах<br />
але в перших же дверях<br />
зустріли його копняком<br />
він усміхнувся<br />
це здалось йому навіть дотепним<br />
спробував зайти ще раз<br />
копняк<br />
вирішив піднятися на другий поверх<br />
але рухнув додолу звалений копняком<br />
чемно притих в коридорі<br />
копняк<br />
до дверей копняк<br />
на вулицю знову копняк</p>

<div>




</div>

<p>тоді він запрагнув хоча б<br />
патетичної смерті<br />
і кинувся під машину</p>
<p>але отримав вагомого копняка<br />
від водія</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>