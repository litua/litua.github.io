<strong>Євген Маланюк –  Шевченко</strong>
<p>Не поет — бо це ж до болю мало,<br />
Не трибун — бо це ж лиш рупор мас,<br />
І вже менш за все — “<a href="http://onlyart.org.ua/?page_id=3694">Кобзар Тарас</a>“,<br />
Він, ким зайнялось і запалало.</p>

<div>




</div>

<p>Скорше — бунт буйних майбутніх рас,<br />
Полум’я, на котрім тьма розтала,<br />
Вибух крові, що зарокотала<br />
Карою на довгу ніч образ.</p>
<p>Лютий зір прозрілого раба,<br />
Гонга, що синів свяченим ріже,—<br />
У досвітніх загравах — степах<br />
З дужим хрустом випростали крижі.</p>
<p>А ось поруч — усміх, ласка, мати<br />
І садок вишневий коло хати.</p>

<div></div>