<strong>Людмила Васильєва – Закричали в небі журавлі…</strong>
<p>Закричали в небі журавлі,<br />
Восени покинувши свій дім..<br />
І цей голос рідної землі<br />
Обізвався в серці не однім…<br />
Він долинув дальніх берегів,<br />
І старий прокинувся дідусь<br />
Встав вночі, по хаті походив,<br />
І своє село згадав чомусь…<br />
Те село в далекій стороні,<br />
Де уперше він на землю став..<br />
Ой які ж чудові там пісні,<br />
І дідусик тихо заспівав..<br />
Він співав, і голос молодів,<br />
І назад верталися роки,<br />
Пісня та була про рідний дім,<br />
Проліси,Карпати, і ставки..<br />
Доспівав та чарівний мотив<br />
Старе серце довго хвилював,<br />
Наче дід пробачення просив,<br />
У землі,де він парубкував,<br />
Шкодував, що кинув рідний край,<br />
Що не вів з катами боротьби,<br />
Що шукав за морем інший рай,<br />
У роки пригнічення, ганьби…<br />
Дід сидить і в чорну ніч глядить,<br />
Пильно продивляється до дна…<br />
На тахті онук Ніколас спить,<br />
не Микола..То чия вина?<br />
Закурличуть в небі журавлі,<br />
Ще не раз у вирій відлетять,<br />
Хтось на боці іншому землі<br />
Через них вночі не може спать..</p>

<div></div>