<strong>Антонич Богдан-Ігор – Молодий поет</strong>
<p>Над лугом буря свище, наче пуга,<br />
І вітряна кряжами кряче пря,<br />
мов не ліси хвилюють, а моря,<br />
та в серце туга стукає, мов пугач.</p>
<p>Тоді виходжу в чорну ніч на ганок,<br />
деру очима тінь, гляджу зорі.<br />
Крізь вихор чалий кінь зарже над раном,<br />
роздзвінно гупне копитом в поріг.</p>

<div>




</div>

<p>І сам не знаю, як скачу в стремена,<br />
хватаю репане реміння нузд,<br />
а завірюха на дворі шалена<br />
рамена отвирає й мутить глузд.</p>
<p>Лиш в грудях голос дзенькає, мов мідь,<br />
шепоче: “Молодий, не їдь, не їдь!”</p>

<div></div>