<strong>Леонід Кисельов  – Я ніхто для тебе, як Улліс…</strong>
<p>Я ніхто для тебе, як Улліс —<br />
Пам’ятаєш — в давнім грецькім міті,<br />
Шерхлими вустами непомітно<br />
До її волосся доторкнись.</p>

<div>




</div>

<p>Я ніхто для тебе. І дарма<br />
До твоїх долоней серце лине.<br />
Всю її — кохану і єдину —<br />
Винести очима крадькома.</p>
<p>Я ніхто для тебе. То моя<br />
Власна доля і нічна скорбота.<br />
І востаннє — пошепки вже — потай<br />
Видихни легке її ім’я.</p>
<p><em>1968</em></p>

<div></div>