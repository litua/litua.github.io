<strong>Павло Глазовий – Як Микита став боксером</strong>
<p>Прийшов наказ директору м’ясокомбинату:<br />
“Ви повинні спортроботу ширше розгортати.<br />
Щоб в цій справі подолати давне відставання,<br />
Найсильнішого боксера вишліть на змагання”.<br />
Сів, задумався директор — справи складнуваті…<br />
Звідкіля ж того боксера взять на комбінаті?<br />
І звернувсь до м’ясоруба силача Микити,<br />
Що умів одним ударом бугая убити.<br />
— Виручай мене, Микито! Візьмеш рукавиці<br />
І поїдеш на змагання з боксу до столиці.<br />
— Побоксуємо! — Микита мовив без вагання<br />
І в столиці через тиждень вийшов на змагання.<br />
Гонг ударив. Супротивник кинувсь до Микити<br />
І відразу ж примудрився в зуби зацідити.<br />
А Микита спересердя раз його як свиснув,<br />
Полетів він за канати, лиш ногами блиснув.<br />
Вибіг лікар до боксера, розтирання робить,<br />
Щось у ніздрі заливає, чимось груди кропить.<br />
А м’ясник по рингу скаче та як крикне здуру:<br />
— Що ти тягнеш? Доки теплий — здирай з нього шкуру!</p>

<div></div>