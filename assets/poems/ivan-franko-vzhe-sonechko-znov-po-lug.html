<strong>Іван Франко – «Вже сонечко знов по лугах…»</strong>
<p>Вже сонечко знов по лугах<br />
Почало весняную роботу;<br />
І знов по широких полях<br />
Полились ріки людського поту.<br />
По тихій, по чистій ріці<br />
Знов сріблястая риба гуляє;<br />
По голій, тісній толоці<br />
Знов худоба худа шкандибає.<br />
Дзвенить птахів співами ліс,<br />
І зозуля кує коло кладки;<br />
Дорогою тягнеться віз –<br />
Секвестратор в село за податки.</p>

<div>




</div>

<p>28 марта 1880</p>

<div></div>