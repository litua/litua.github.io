<strong>Борис Грінченко – Зима</strong>
<p>Зима навкруг… Давно вже час<br />
Весні веселій розцвітати,<br />
А все мороз ще давить нас<br />
І не пуска з сумної хати.</p>

<div>




</div>

<p>Зима навкруг… І де давно<br />
Вже пахнути повинні квіти,<br />
Там сніг лежить, як полотно,<br />
І сонце ще й не дума гріти.</p>
<p>Зима навкруг… Якби не знав,<br />
Що мусить же весна ще бути, —<br />
Давно б знесилений упав,<br />
Не перемігши горя й скрути.</p>
<p><em>1890</em></p>

<div></div>