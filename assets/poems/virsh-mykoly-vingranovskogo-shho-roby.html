<strong>Микола Вінграновський – Що робить сонце уночі…</strong>
<p>Що робить сонце уночі,<br />
Коли у лісу на плечі<br />
Тоненька зіронька сидить, —<br />
Що робить сонце? Сонце спить.<br />
Що робить місяць по ночах,<br />
Коли земля йому в очах,<br />
Земля, ромашка і вода, —<br />
Тоді він сонце вигляда.<br />
Що роблять сонце й місяць вдвох,<br />
Коли в снігах біліє мох,<br />
На сіножать сніги сніжать<br />
І снігурі в снігу лежать?<br />
Тоді їм холодно обом<br />
З нашим собакою й котом,<br />
З них кожен холодно сія,<br />
І літа ждуть вони, як я.</p>

<div>




</div>

<p><em>1965</em></p>

<div></div>