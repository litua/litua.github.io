Юрій Андрухович – Астролог<p>У нього палка потреба,<br />
у нього жадання слізне:<br />
окраєць нічного неба<br />
піймати у фокус лінзи…<br />
Бо він живе на горищі,<br />
а там сутерени вищі:<br />
у сутінках — мерехтіння<br />
і сонце межує з тінню.<br />
Він дивиться тільки вгору,<br />
і небо лоскочуть вії,<br />
коли в полудневу пору<br />
від кухні смаженим віє.<br />
Над містом літають птахи,<br />
а поруч із ними «ахи»,<br />
коли роззявлять на площі<br />
голодні роти бідолахи.<br />
Земля собі пілігримить,<br />
кружляє собі й кружляє,<br />
а хтось нові пелерини<br />
на осінь собі замовляє —<br />
а він живе на горищі<br />
(там зимно, там вітер свище),<br />
але насправді з горища<br />
небесна ковбаня ближча.<br />
У нього маєтків немає —<br />
згори в декольте заглядає,<br />
а в місті вічність минає<br />
не так, як він загадає.</p>

<div>




</div>

<p>(Балконне крило ажурне<br />
й сентиментальне, мов танґо,<br />
обжив бароковий янгол —<br />
створіння пухке й безжурне).<br />
І взявши голову в руки,<br />
він крикне собі з розпуки:<br />
«Чого я марную роки?!<br />
Візьму попід руку Юзьку,<br />
піду в пивничку на Руську,<br />
забуду святі мороки!<br />
Забуду святі мороки…»</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>