<strong>Павло Мовчан – Вишивки </strong>
<p>І скопала грядочку<br />
завбільшки із латочку.<br />
Посадила квіточку —<br />
червоненьку цяточку.<br />
Рости, рости, квіточко,<br />
під вікном все літечко.<br />
Квітонька не виросла —<br />
до коріння вигасла.<br />
Так і моя долечка…<br />
Як в соломі голочка.<br />
Квітко моя, рутонько,<br />
замість тебе скрутонька<br />
в три листочки виросла,<br />
у три біди склалася.<br />
А що перша бідонька,<br />
що минули літонька,<br />
а що друга бідонька —<br />
одна я — удівонька…<br />
А що третя бідонька —<br />
бідная голівонька.</p>

<div>




</div>

<p>***</p>

<div></div>