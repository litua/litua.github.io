<strong>Дмитро Загул – “Серце одчинене. Слухаю…”</strong>
<p>Серце одчинене. Слухаю.<br />
А сум – вітчим –<br />
Присікався до серця гадюкою<br />
Причин.</p>
<p>За мурами ворога-настрою<br />
Марно час мій ішов…<br />
Я вірив одному пастирю<br />
На ймення – любов.</p>
<p>А він гармонійною зливою<br />
Сіяв на серце лік<br />
І з ноткою журливою<br />
Прорік:</p>

<div>




</div>

<p>“Знай, що в кривавих подіях<br />
Направиться кривда стара, –<br />
Вся, що навколо – мелодія,<br />
Радісна гра.</p>
<p>Дивися на все з любов’ю,<br />
Пізнай очима втіх!<br />
Бо ниткою шовковою<br />
Зв’язало усіх”.</p>
<p>А там, у найдальнішому кутику,<br />
Ховався великий гнів –<br />
Не хотілося смутку,<br />
А вогнів.</p>
<p>ІЗ ЗБІРКИ “НАШ ДЕНЬ”, З ЦИКЛУ “РАНКОВЕ СОНЦЕ”, 1919.</p>

<div></div>