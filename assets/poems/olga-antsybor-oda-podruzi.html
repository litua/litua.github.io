<strong>Ольга Анцибор – Ода подрузі</strong>
<p>Я про жіночу дружбу вже писала<br />
Та тема ця хвилює мене знов,<br />
У всі часи я дружбу шанувала –<br />
Це як води ковток, це як любов.</p>
<p>Я рада, що таку подругу маю,<br />
З якою в бій і в розвідку піду.<br />
Я Господу молюсь, його благаю,<br />
Щоб дав їй щастя, щоб відвів біду.</p>
<p>Ця жінка ділова, до всього вміла,<br />
Зробити якнайбільше поспіша,<br />
А під халатом, бездоганно-білим,<br />
Гаряче серце й трепетна душа.</p>

<div>




</div>

<p>І сильна і слабка, сувора й ніжна,<br />
Десь професіонал, в чімсь – дилетант,<br />
І як усі жінки – свята і грішна,<br />
Та все ж є особливий в ній талант.</p>
<p>Талант – любити друзів, шанувати,<br />
В біді чи вгорі їм допомогти,<br />
Сміятись вона вміє й жартувати<br />
І слово тепле для людей знайти.</p>
<p>Я про подругу вам розповідаю,<br />
Це дуже дорога мені людина,<br />
Я перед нею голову схиляю,<br />
А звуть мою подругу Валентина.</p>

<div></div>