<strong>Іван Франко – Народна пісня</strong>
<p>Глянь на криницю тиху, що із стіп могили<br />
Серед степу сльозою тихою журчить;<br />
В ній, мов в свічаді, личко місяця блищить,<br />
І промінь сонця миєсь в її срібній хвили,<br />
На дні її щось б’ється, мов таємні жили…<br />
Той рух живий ніколи не бажа спочить,<br />
Вода її пречиста тисячі живить<br />
Дітей весни, що густо вкруг її обсіли.<br />
Криниця та з живою, чистою водою –<br />
То творчий дух народу, а хоч в сум повитий,<br />
Співа до серця серцем, мовою живою.<br />
Як початок криниці нам на все закритий,<br />
Так пісня та з джерел таємних ллєсь сльозою,<br />
Щоб серце наше чистим жаром запалити.</p>

<div>




</div>

<p>1873</p>

<div></div>