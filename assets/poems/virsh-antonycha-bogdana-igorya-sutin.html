<strong>Антонич Богдан-Ігор – Сутінь</strong>
<p>Долоні сну в весінніх сінях<br />
лягли на струн прощальнім шумі.<br />
В твоїх очах блакитна сутінь.<br />
Не дно кларнета — дно задуми!<br />
Мов зустрічі давно забуті,<br />
подертий шовк твоїх левконій.<br />
Мембрана пам’яті найтонша,<br />
не пропустивши світла, дзвонить.<br />
Навіщо, сестро,<br />
навіщо пестиш тіні тіней?<br />
Закрижаніле соло сонця<br />
мов дно музики<br />
ув оркестрі,<br />
що грає в сну блакитних сінях.</p>

<div></div>