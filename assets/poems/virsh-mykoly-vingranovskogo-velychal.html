<strong>Микола Вінграновський – Величальна народові</strong>
<p>На ясні зорі і на чисті води<br />
Ми кажемо, ми скажемо ізнов:<br />
У просторі віків, любові і свободи<br />
Народ — Віки, Свобода і Любов.</p>
<p>На ясну зорю і на чисту воду<br />
В благословенний Леніновий час —<br />
Цілуєм руку своєму народу,<br />
Цю ніжну руку — вона любить нас.</p>

<div>




</div>

<p>Де дім і даль, осінні дальні птиці,<br />
Де ковила під Байконур лягла —<br />
У золоті твої, у царствені зіниці,<br />
Народе, дивимось ще змалечку-мала.</p>
<p>Товариш, друг і побратим свободи,<br />
Прапороносець власної судьби,<br />
Безсмертний, слався! Слався, мій народе,<br />
Мій гордий, чесний, добрий, молодий!</p>
<p><em>1977</em></p>

<div></div>