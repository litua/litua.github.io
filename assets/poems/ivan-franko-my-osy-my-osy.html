<strong>Іван Франко – «Ми оси, ми оси!..»</strong>
<p>Ми оси, ми оси!<br />
Хто любить приноси,<br />
Хто любить чуже<br />
До себе горнути,<br />
Хто голих стриже,<br />
Хто вміє тягнути<br />
З робучих людей<br />
Остатнюю свитку,<br />
Сирітських дітей<br />
Здирає, як липку,<br />
Хто надто турбуєсь<br />
Сусідським добром,<br />
Нехай нас пильнуєсь,<br />
Бо тнемо жалом!<br />
Ми оси, ми оси!<br />
Хто кльоцом і досі<br />
Чапить у багні,<br />
Освіти лякаєсь,<br />
Сучасні огні<br />
Клене-проклинає,<br />
Хто рідний наш край<br />
Твердою стіною,<br />
Неначе Китай,<br />
Бажає обдати,<br />
Ужвою міцною<br />
Наш поступ скувати,<br />
Плащем єзуїтським<br />
Нам сонце затьмить,<br />
Туманом несвітським<br />
Нам баки забить,<br />
Най стихне й не рухаєсь,<br />
Най геть біжить ціло,<br />
Бо швидко почухаєсь<br />
Там, де й не свербіло!</p>

<div>




</div>

<p>20 марта 1893</p>

<div></div>