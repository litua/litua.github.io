Іван Андрусяк – Цнота<p>пройшов крізь блакитну залу де пили вино<br />
і крізь смараґдову де грали в покер<br />
пройшов через жовту залу де палили опіум<br />
і крізь чайну кімнату де жували пейот<br />
заходив також до пурпурної кабіни<br />
темної як труна<br />
дійство у ній бридке і розкішне</p>

<div>




</div>

<p>аж після опівночі<br />
наситившись кольорами по вінця<br />
наважився вийти на вулицю</p>
<p>однак навіть тепер<br />
лілійно біло моя душа<br />
привернула увагу поліції</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>