<strong>Павло Глазовий – Синок</strong>
<p>Оббивати чорним двері увійшло у моду.<br />
А за тими за дверима сидить син народу.<br />
У приймальні під стіною від вікна до входу<br />
Натопталось щонайменше сорок душ наоду.<br />
Раптом — брязь! — у телефоні задзижчала кнопка.<br />
Син народу з кабінету вилетів, як пробка.<br />
Підкотилася до ґанку дорога машина,<br />
І помчався син народу до вищого сина.<br />
Люди ждали-виглядали та й пішли додому.<br />
Не діждалися в синочка сорок душ прийому.<br />
Є такі, що на трибунах звуть себе синами.<br />
А до крісел як дорвуться, то стають чинами.<br />
А яка ж то осоружна бісова личина,<br />
Що нікого знать не хоче, крім старшого чина!</p>

<div></div>