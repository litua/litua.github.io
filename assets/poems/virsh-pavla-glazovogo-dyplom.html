<strong>Павло Глазовий – Диплом</strong>
<p><em>З вірменського гумору</em></p>

<div>




</div>

<p>Мав сина гордий багатій.<br />
То був не син, а божа кара. —<br />
Картяр, гуляка, лиходій,<br />
Ледачий бовдур і нездара.<br />
Не шкодував грошви татусь,<br />
Не полишав синочка в скруті,<br />
А той, не дуючі і в ус,<br />
Сім літ учився в інституті.<br />
І ось одержувать диплом<br />
Він скаче в місто скакуном.<br />
Спинився кінь біля воріт,<br />
Студенти збіглися веселі.<br />
Лакей гуляки, сивий дід,<br />
Диплом виносить на тарелі.<br />
Зареготав багацький син,<br />
Старого ляснувши по спині:<br />
— Неси диплом іще один —<br />
Моїй чудесній конячині. —<br />
Старий віддав йому чолом:<br />
— Розумно зволили сказати.<br />
Якщо ослу дали диплом,<br />
Чому ж коневі теж не дати?</p>

<div></div>