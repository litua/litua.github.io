<strong>Леся Українка – Казочка про край царя Гороха </strong>
<p>Ви чули казочку про край царя Гороха?<br />
Чи знаєте, чому людей там стало «троха»?<br />
Хтось з люльки іскру здув, а загасить не зміг,<br />
і знявсь пожар такий, аж загорівся сніг.<br />
У ратуші пан війт зліз на високу вежу<br />
і радив притлумить соломою пожежу.<br />
Тут райці всі до стирт, – хто скільки зміг, загріб,<br />
та й жбурнули в вогонь з соломою ввесь хліб.<br />
Горіли городи, зникали цілі села,<br />
країна вся була червона та весела.<br />
А потім стало враз так сумно, як вночі, –<br />
де ділись цехові, лицарство, орачі?<br />
Хоч хто й живий зоставсь, то ледве совав ноги…<br />
Тоді пішли в похід проти людей безроги.</p>

<div>




</div>

<p>[7.03.1906]</p>

<div></div>