<strong>Василь Стус – Сьогодні свято…</strong>
<p>Сьогодні свято.<br />
Спереду трамвая<br />
вчепили шмат полотна з написом:<br />
“Хай живе рідна КПРС!”.<br />
На зупинці, обступивши вагон,<br />
один з-перед другого<br />
люди пхаються у двері,<br />
а старий чоловік,<br />
геть обвішаний медалями,<br />
лишився в кінці натовпу<br />
і лається на чому світ стоїть.<br />
Він набрався ще зранку<br />
I ледве тримається на ногах.</p>

<div></div>