Оксана Осовська – Є в друзів безперечні привілеї<p>Є в друзів безперечні привілеї:<br />
Аміго слід у долі залиша…<br />
Колись моя схвильована душа<br />
Всміхнулась до прекрасної твоєї.</p>
<p>Для тебе досі дні мої відкриті –<br />
Яка різниця, хто кому напише?<br />
Не знаю, як тобі, мені світліше,<br />
Бо ти живеш, бо ти живеш на світі!</p>
<p>Слова прийшли – надійні та прості.<br />
Шукати слів – наука не нова!<br />
І що казати: не лише слова<br />
Вміщаються під мушлями листів.</p>

<div>




</div>

<p>Щасти тобі, і всім твоїм – щасти!<br />
Удачам вашим хай не буде краю,<br />
Усмішок милих будні не стирають!<br />
І ще : пиши хоч іноді листи!</p>
<p>автор: <strong>Оксана Осовська</strong></p>
<p></p>

<div></div>