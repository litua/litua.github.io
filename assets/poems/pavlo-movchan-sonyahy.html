<strong>Павло Мовчан – Соняхи </strong>
<p>Давно вже збігла хвиля жовтопінна<br />
і рій бджолиний в простір закотивсь,<br />
упали соняхи поштиво на коліна…<br />
немов землі удосталь напились.<br />
А сонце їм потилиці лиш гріє —<br />
куди ж поділись золоті вінки?<br />
Ось ізурку скоро візьме вже Марія<br />
і виб’є з голови усі думки…<br />
І вилузає в пелену до бубки,<br />
на вітер пустить срібні лушпайки,<br />
щоб знали, як показувати зубки<br />
та ще й сукать порожні кулаки…</p>

<div>




</div>

<p>***</p>

<div></div>