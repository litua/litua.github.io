<strong>Олег Ольжич – Піхотинець</strong>
<p>Душа відділилась від тіла<br />
Ще там, на майдані міськім.<br />
Врочиста така, білокрила,<br />
Літає і в’ється над ним.</p>

<div>




</div>

<p>А тіло, струнке і спокійне,<br />
Ступає в холодних рядах.<br />
Довіку його не обійме<br />
Ні сумнів, ні згадка, ні страх.</p>
<p>І радісно духу дивиться,<br />
Як тіло тяга кулемет,<br />
Стискає гарячу рушницю<br />
І вперто повзе наперед.</p>

<div></div>