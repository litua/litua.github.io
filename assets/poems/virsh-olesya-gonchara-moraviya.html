<strong>Олесь Гончар – Моравія</strong>
<p>Колись тут ходили брати із Солуні,<br />
І слово рум’яне, як те немовля,<br />
У крижмо зелене, в розгорнуте вруно<br />
Приймала уперше оця земля.</p>

<div>




</div>

<p>Воно виростало для битов і слави,<br />
В наметах училось, не знаючи парт.<br />
Сягнуло на північ звідсіль, від Морави,<br />
Дала йому північ і силу, і гарт.</p>
<p>І бачать сьогодні Кирило й Мефодій,<br />
Як в давню колиску свою гомінку<br />
Вернулось це слово, змужніле в поході,<br />
Вернулось, як воїн в лавровім вінку.</p>
<p><em>1945, Грінава</em></p>

<div></div>