<strong>Роман Штігер – Lose yourself</strong>
<p>порцелянові сни розбиваються веснами<br />
немов воду веслами сікти<br />
ні я<br />
ні ти<br />
не знаємо вчорашньої миттєвості<br />
стій<br />
зажди<br />
не йди</p>
<p>ми тіні що дремось постійно по стінах і<br />
танемо снігом весною як листя<br />
що сиплеться повільно по вікнах<br />
покірно носимо вірші з кавою у ліжко<br />
трохи голосно мабуть мовчимо<br />
і постіль міняємо на чисту<br />
викреслюємо старі лиця і числа<br />
в календарях<br />
і так до безмежності</p>

<div>




</div>

<p>уже не з тобою стрічатиму ранок<br />
сумний і насуплений<br />
давай дати посунемо щоб<br />
швидше забулось усе<br />
переливати з порожнього в пусте<br />
усе не те<br />
усе не так як би хотілось<br />
забуватись у часопросторі</p>
<p>просто так<br />
lose yourself<br />
а я думав буде лоскітно<br />
треба щиро молитись<br />
щоб рани загоїлись</p>
<p><a href="http://onlyart.org.ua/?page_id=559">до переліку віршів Романа</a></p>

<div></div>