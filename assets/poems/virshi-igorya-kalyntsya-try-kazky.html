<strong>Калинець Ігор – Три казки</strong>
<p>Дві казки про тебе недавно я вигадав:<br />
казку про ніч і казку про перстень.<br />
Купальської ночі за жеврієм вигону<br />
спорснули з рук мені непещені перса.</p>

<div>




</div>

<p>А друга казка хіба найсумніша,<br />
голосить в мені як перезва осені:<br />
ти стала до шлюбу негадано з іншим,<br />
а перстень мій кинула в море із поспіху.</p>
<p>А третю казку для тебе зоставлю,<br />
одвічну казку про поетову пісню:<br />
як сонце, засліпило мене до нестями<br />
лляного волосся духмяне повісмо.</p>

<div></div>