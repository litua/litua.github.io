<strong>Павло Глазовий – Рибалонька</strong>
<p>Хіба можна так жорстоко карати людину?<br />
Дали Марку десять років за одну рибину.<br />
За рибину — десять років не бачити світу!<br />
Він любив ловити рибку. Дістав динаміту.<br />
Кинув з мосту два пакунки, бухнуло два рази —<br />
І випливла одна щучка ще й два водолази.<br />
Хлопців трохи оглушило, вуха їм заклало,<br />
А в рибалоньки за щучку десять літ пропало.</p>

<div></div>