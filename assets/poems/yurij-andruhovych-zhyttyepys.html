Юрій Андрухович – Життєпис<p>Зиновій Блюм, король шинків і яток,<br />
рожевих лярв улюблелий кумир,<br />
літав по крамарях, немов упир,<br />
і, ніби кров, смоктав із них податок.</p>
<p>Його стрічали радісним «вей мір!»<br />
Під усмішкою, що солодша паток,<br />
він позбавляв їх золота й дівчаток,<br />
але, на жаль, порушив міру мір.</p>

<div>




</div>

<p>З тюрми його звільнили вже совіти —<br />
сяк-так почав по-руському триндіти<br />
і висунув на службу сам себе.</p>
<p>По лікті у кишках, немов анатом,<br />
навчився водку жрать, ругаться матом<br />
в енкаведе, а згодом емґебе.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>