<strong>Надія Ковалюк – Ця ніч застала нас зненацька…</strong>
<p>Ця ніч застала нас зненацька<br />
І самоті поклала край.<br />
Немов летіла дивна пташка,<br />
Відкривши нам дорогу в рай.</p>
<p>І ми відчули, як буває,<br />
Коли рідняться душі враз.<br />
Немає “ти”, і “я” немає.<br />
Сьогодні ніч створила “нас”.</p>

<div>




</div>

<p>Ми навіть мріяти не сміли<br />
У повсякденності розмов,<br />
Що полонить нам душу й тіло<br />
Та пташка – на ім”я Любов.</p>
<p>Тендітно-витончені ноти<br />
Торкнулись глибини душі.<br />
І я знайшла в очах навпроти<br />
Найбільшу цінність у житті!</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>