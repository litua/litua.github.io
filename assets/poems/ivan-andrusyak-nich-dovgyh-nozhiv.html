Іван Андрусяк – Ніч довгих ножів<p>знайомий сержант мав рацію<br />
4 вагони довгих ножів<br />
завезено сьогодні на станцію<br />
5 вантажівок усю ніч<br />
з товарного двору возили їх в місто<br />
білою крейдою хтось позначив<br />
усі костьоли й каплиці</p>
<p>***</p>
<p>у жидівському барі під папугою<br />
молодики цілий день грали в кості<br />
у таку жару цілий день грали в кості<br />
не знімаючи піджаків</p>
<p>якийсь надокучливий єгомосць<br />
подарував мені липовий довгий ніж<br />
уночі виглядатиме ніби справжній<br />
але тут же й облаяв<br />
ти боягуз і задуже нервовий<br />
і глянув так ніби плюнув</p>
<p>***</p>
<p>у місті труб єрихонських більше аніж клаксонів<br />
і всього лиш кілька буржуїв мають авто<br />
зате на дахах труби архангельські<br />
по 4 на кожному</p>
<p>Бог з’являється скрізь<br />
але ніяк не впливає<br />
на перебіг подій<br />
Він для цього занадто розумний</p>
<p>Малиновський ні про що не хоче слухати<br />
у своїм помешканні<br />
не кращому від кролятника<br />
він ставить термоядерні досліди</p>
<p>на випадок чого Ковальські<br />
спалили свій гобелен<br />
оленя гнаного крізь вогняні кущі<br />
він був вартнішим за усі візії сальвадора далі<br />
(що також брехня)<br />
цей шедевральний олень<br />
цей фейєричний олень<br />
і цей ґураль у капелюшку із зірочкою</p>
<p>***</p>
<p>циганові все одно<br />
бо циган не має нічого<br />
крім дружини дітей і точила<br />
і всіх тих речей котрі можуть бути його<br />
так само як і когось іншого<br />
сів циган посеред майдану</p>
<p>ножі гострити<br />
ножі гострити<br />
кличе</p>
<p>вискочили два кеглярі з бару<br />
які ножі щооооо…<br />
на кого ножі… га…<br />
злякався цаган<br />
признався<br />
бачив як новий місяць<br />
срібні намистини сіяв<br />
щораз менші<br />
щораз менші<br />
перешукали увесь майдан<br />
срібних намистин не знайшли</p>
<p>***</p>
<p>до найшикарнішої кав’ярні<br />
де збирається цвіт<br />
чорно-каратового рицарства<br />
увійшов ніж<br />
але на нього ніхто не звернув уваги<br />
кельнер підійшов до нього так як і до людини<br />
маленьку каву бовкнув той<br />
а на бісквіт йому вже не вистачило<br />
він нудився цілий вечір</p>
<p>за всіма столиками<br />
говорили про ціни на довгі ножі</p>
<p>***</p>
<p>а якщо нагадати що рефрент П.<br />
(він працював на сортуванні довгих ножів)<br />
багатодітний і віддавна перетворений в таргана<br />
(див. у Кафки)<br />
купив автомобіль величезне чорне сонце<br />
і знову став схожий на людину<br />
(каже стукнув себе по лобі<br />
й прокинувся)<br />
що перламутрові овочі<br />
ховатимуть (тссс…)<br />
у матках багатих жінок<br />
заскочених незвичайністю ситуації<br />
і в поетів<br />
тих гівнюків<br />
що псують папір нечленороздільними белькотаннями<br />
тих мудаків<br />
які не доросли до шаленства</p>

<div>




</div>

<p>якщо усе це візьмемо до уваги<br />
то<br />
безперечно<br />
сержант мав рацію</p>
<p>***</p>
<p>але дайте мені краще помешкання<br />
і я почеплю в ньому портрет президента<br />
дайте мені ділянку за містом<br />
і я стану змовником в ім’я короля<br />
але помешкання розподіляють демократи<br />
(вони кажуть демократи це жахливо)<br />
а в уряді зелені<br />
монархісти позбавлені спадку</p>
<p>клячі старорежимні проте<br />
не без впливів<br />
(коли длубаються в зубах)<br />
отож одним кажуть так іншим сяк<br />
і ходять в моєму дерев’яному одязі</p>
<p>ні це не самотронія<br />
мені насправді потрібні<br />
помешкання і город</p>
<p>***</p>
<p>4 вагони довгих ножів<br />
2 тонни жидівського золота<br />
я боягуз і задуже нервовий<br />
жидівське золото не для мене</p>
<p>***</p>
<p>це нічого що той молодик у френчі є чортом<br />
а оцей старець з сопілкою святим<br />
це нічого не означає напередодні ночі довгих ножів<br />
це взагалі нічого не означає<br />
ані цієї ночі<br />
ані наступної<br />
хіба в логіці</p>
<p>усі кельнери чорти<br />
отож<br />
кожен кельнер є чортом<br />
А до Б<br />
має таке ж відношення<br />
як віл до карети<br />
або<br />
перина до вітряка</p>
<p>***</p>
<p>люблю дивитися як когось б’ють<br />
хоч сам не рвуся до бійки<br />
тут гахнули щойно одного<br />
з вуст і з носа<br />
червона<br />
фонтаном била<br />
думав що це во славу<br />
побіг крізь усе місто заквічаний<br />
во славу волав</p>
<p>во славу</p>
<p>але примчало службове авто<br />
і все скінчилося<br />
і гарячий брук ніби губка<br />
всмоктав і кров<br />
і спогад про ліричного бевзя<br />
з розбитим носом</p>
<p>***</p>
<p>Кривоніс чи Криворіг<br />
менший за злодійське псевдо<br />
ще хлопченям<br />
видряпався на фігуру Бога Отця<br />
щоб вирвати йому з долоні<br />
золоте яблуко<br />
але яблуко виявилося ґіпсовим<br />
і Кривоніс перестав вірити в диво</p>
<p>тож якби жидівські перстеники<br />
виявилися ґіпсовими<br />
чи відвернуло б це ніч довгих ножів?</p>
<p>***</p>
<p>зрештою ножі не мають бути<br />
вживані лише супроти жидів<br />
про це говорити марно<br />
бо ножі взагалі не будуть вживані<br />
бо вагони стоять на станції<br />
вантажівки перевозять хіба меблі<br />
урядникові просто пощастило<br />
уперше в житті повному самозречень<br />
а хлопцям подобається грати в кеглі<br />
просто подобається грати в кеглі<br />
і<br />
тиша<br />
тииишшааа…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>