<strong>Семенко Михайль – Поезії згуби </strong>
<p>1.</p>
<p>З перерізаним горлом<br />
І захололим осміхом губ<br />
Стояв<br />
І куди рушити не знав.<br />
Всі оганьблені й розчаровані<br />
Всі зневірені —<br />
Друзі мої.</p>
<p>2.</p>
<p>Хто?<br />
Я жду.<br />
Приходь сильний.<br />
Кохана —<br />
Не треба щирості.<br />
Я роздавлений.</p>
<p>3.</p>
<p>Ах<br />
Вона потрібна й необхідна<br />
Моя розгубленість.<br />
Ліхтар осліп<br />
Од світла.</p>
<p>4.</p>

<div>




</div>

<p>Світ не винен<br />
Що немає на світі<br />
Жившого.</p>
<p>Воскреси!</p>
<p>5.</p>
<p>Метелик душі роздертої —<br />
Прости.</p>
<p>6.</p>
<p>Злови мій акорд<br />
Незнана — рідна моя.</p>
<p>Ти бачиш вперше.</p>
<p>Придави останній клавіш.</p>
<p>7.</p>
<p>Хто ще боїться себе?<br />
Убий мене тільно.</p>
<p>Бо мене веде шлях.<br />
Я — “призначений”.</p>
<p>8.</p>
<p>Я заплющений.</p>
<p>Ім’я моє — тоскність.</p>
<p>***</p>

<div></div>