<strong>Іван Франко – «Ні, не любив на світі я нікого…»</strong>
<p>Ні, не любив на світі я нікого<br />
Так, як живому слід живих любить,<br />
Щоб, не зрікаючись себе самого,<br />
Ввійти в другого душу, переймить<br />
Його думки, його бажанням жить,<br />
Не думавши добро творить із того,<br />
І так, незамітно зовсім для нього,<br />
Вести його, де вища ціль манить.<br />
Відразу бути паном і слугою,<br />
Зректись себе і буть самим собою –<br />
Отак любить ніколи я не вмів.<br />
Чи самолюбства в мні замного стало,<br />
Чи творчих сил живих було замало?<br />
Чи шлях життя мене фальшиво вів?</p>

<div>




</div>

<p>2 октября 1889</p>

<div></div>