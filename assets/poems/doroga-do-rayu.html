<strong>Богдан Кіселичник – Дорога до Раю</strong>
<p>Стою я на початку двох доріг.<br />
Куди піти? Я сам не знаю!<br />
Мені здається, що я зміг<br />
Знайти дорогу ту до Раю.</p>
<p>Стою і думаю собі:<br />
Піти ліворуч, може ні…<br />
Праворуч йду, але ж не знаю<br />
Чи та дорога йде до Раю.</p>
<p>Назад вернутись вже не можна –<br />
Страхи минулого, чекають там.<br />
І дорога хвилина кожна,<br />
Але вирішувати маю сам.</p>

<div>




</div>

<p>Також в майбутнє я не можу залетіти –<br />
Там мрії і ілюзії мої.<br />
Вже досить так ними хворіти,<br />
Пора вирішувать мені.</p>
<p>Час зупинитися не може<br />
Він йде, минають дні<br />
А я стою і сумніваюся в собі:<br />
Куди ж оце піти мені?</p>
<p>Гаразд, я вирішив – іду ліворуч!<br />
Й не знаю, що чекає у кінці.<br />
Не можна так, стояти біля Раю поруч<br />
І сумніватися в собі.</p>
<p><a href="http://onlyart.org.ua/?page_id=51">до віршів Богдана</a></p>

<div></div>