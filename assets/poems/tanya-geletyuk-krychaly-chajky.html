<strong>Таня Гелетюк – Кричали чайки</strong>
<p>Кричали чайки у пустій душі,<br />
Крильми хотіли вікна одчинити,<br />
Їх вабив теплий білий океан<br />
Й таке страшне холодне слово «жити».<br />
Їх вабив простір неба ледь блідий<br />
Вони хотіли, мріяли літати,<br />
Ковтати першу вранішню росу<br />
І не мовчати, тільки не мовчати.<br />
Бо найстрашніше, то німі слова,<br />
Вони як діти, що не народились,<br />
Але ж вони жили, вони були,<br />
Вони назавжди в пам’яті лишились.<br />
Кричали чайки, крильми лопотіли,<br />
Як дикі гуси, що потрапили в полон<br />
Хіба для щастя їм потрібно так багато,<br />
Хіба фальшивим голосу був тон??</p>

<div></div>