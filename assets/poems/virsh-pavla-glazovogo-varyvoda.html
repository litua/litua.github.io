<strong>Павло Глазовий – Варивода</strong>
<p>Увійшов поважний дядько до їдальні зранку.<br />
Пильним оком подивився на офіціантку.<br />
— Скиньте, — каже, — цей передник в білому крохмалі,<br />
А надіньте фартушину, всю в олії й салі.<br />
Розпустіть своє волосся, хай звиса до носа.<br />
Не дивіться так привітно, а спідлоба й скоса.<br />
Принесіть мені тарілку бовтаного супу,<br />
Перепалену котлету і картоплі купу.<br />
Молода офіціантка знизує плечима.<br />
— Ви хильнули чи, можливо, інша є причина?<br />
— О, причина, — мовив дядько, — багатьом відома.<br />
Почувати себе хочу в їдальні, як дома.</p>

<div></div>