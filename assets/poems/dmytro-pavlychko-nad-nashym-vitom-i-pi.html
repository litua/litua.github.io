<strong>Дмитро Павличко – “Над нашим вітом і під нашим світом…” </strong>
<p>Над нашим вітом і під нашим світом<br />
Є ще світи великі і малі.<br />
Туди ми долітаєм тільки світлом<br />
І музикою темної хемлі.</p>
<p>Туди мене хтось ненастанно кличе,<br />
Вистелює блакитом щемну путь,<br />
Так, ніби прагне в сяйво таємниче<br />
Душі моєї подих обернуть.</p>

<div>




</div>

<p>Десь там у зорях мерехтить віола,<br />
Льняна коса, як нива осяйна,<br />
І кров моя бринить – палюча й гола, –<br />
Немов небес віддалена струна.</p>
<p>Можливо, все, що пам’ятати треба<br />
Моїй душі серед страждань і втіх,<br />
Це – тільки карта зоряного неба<br />
І поклик безміру – з очей твоїх!</p>
<p>***</p>

<div></div>