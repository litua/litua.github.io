<strong>Дмитро Загул – VІ. “На варті шляхетської ватри…”</strong>
<p>На варті шляхетської ватри<br />
Герої нових казок<br />
Танцюють весільний танок<br />
На гробі убитої матері.</p>
<p>Тіло, без жалю пошарпане,<br />
Лежить у сирій землі…<br />
Покрийте ж хоч гроба її<br />
Червоними шарфами!</p>

<div>




</div>

<p>В цей день хуртовини дикої<br />
Розвійте стару хоругов!<br />
Присипте попелом кров,<br />
Що помсту накликує!</p>
<p>Щирости! Крихточку щирості!<br />
Бо брехні набридли вже нам!<br />
Там,<br />
де отаман і пан, –<br />
Волі народній не вирости!</p>

<div></div>