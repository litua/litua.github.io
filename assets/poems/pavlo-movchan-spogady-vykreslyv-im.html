<strong>Павло Мовчан – “Спогади викреслив, імені зрікся…” </strong>
<p>Спогади викреслив, імені зрікся…<br />
Не впізнавай мене — це вже не я…<br />
Наче образу, забув я весь вік свій.<br />
І не пристане вдруге ім’я…<br />
Не спопелію, Боже, я вдруге,<br />
трепетом тільки на клич озовусь.<br />
Стелиться в ноги сонячна смуга, —<br />
з неї зійти на обоччя боюсь.<br />
Бо наблукався уже манівцями,<br />
в сутінках вдосталь наспотикавсь,<br />
не обминув жодної ями —<br />
тільки й робив, що підводивсь весь час:<br />
впав я хрестом на дорогу востаннє…<br />
Хто я? Твій порох?.. Твій докір?.. Прости…<br />
Та і тривалим було спотикання…<br />
Нащо ж підводиш ізнов мене ти?</p>

<div>




</div>

<p>***</p>

<div></div>