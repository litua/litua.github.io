<strong>Ольга Анцибор – Мамі</strong>
<p>Я прийду до тебе з поцілунком,<br />
Мамочко ріднесенька моя,<br />
Обдарую скромним подарунком,<br />
З святом привітаю тебе я.</p>
<p>З днем народження, моя хороша.<br />
Щоб не знала більше ти журби,<br />
Хай чекає ще зими пороша,<br />
Не фарбує скроні хай тобі.</p>

<div>




</div>

<p>Мамо, відтепер давай забудем<br />
Все погане, наче й не було.<br />
Хай тебе всі поважають люди<br />
І в зажурі ти не хмур чоло.</p>
<p>Посміхайсь, радій завжди і всюди,<br />
Будь здоровою, не знай біди,<br />
Ну а ми, як найрідніші люди,<br />
Берегтимемо тебе завжди.</p>

<div></div>