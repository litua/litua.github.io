<strong>Василь Стус – Мов жертва щиростi – життя…</strong>
<p>Мов жертва щиростi — життя,<br />
мов молодечих крил<br />
пружнавий трiск, як небуттям<br />
укрився суходiл.<br />
Ти ще на кiнчику пера<br />
возносишся увись.<br />
а вже пора? Давно пора.<br />
Спадаючи, молись.<br />
Як жертва щиростi, як кат<br />
оговтаних бажань,<br />
переминай за гранню грань,<br />
чекаючи розплат —<br />
за те, що марнував свiй вiк,<br />
надмiру неба праг,<br />
що був людинi чоловiк,<br />
i друг, i брат, i враг.<br />
I я найперше помолюсь<br />
I вдруге помолюсь<br />
I втретє помолюсь.<br />
I в смерть<br />
з землею порiднюсь.</p>

<div></div>