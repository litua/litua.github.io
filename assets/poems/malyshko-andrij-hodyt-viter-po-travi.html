Малишко Андрій – Ходить вітер по траві…<p>Ходить вітер по траві,<br />
По зеленій мураві.</p>
<p>Проведу тебе до поля,<br />
Гляну в очі, на уста,<br />
А чи воля, чи неволя —<br />
Напиши мені листа!</p>
<p>Чи на скелі б’є прибій<br />
В тиші моря голубій?<br />
Чи на мене дуже схожий<br />
Твій хороший, милий твій…</p>

<div>




</div>

<p>Шепче вітер комишу.<br />
Посміхнулась: напишу,<br />
Повертайся, чую птицю,<br />
На громи, на дощовицю…</p>
<p>Де ж дощу спадати, мила?<br />
Сяє хмара білокрила,<br />
Квітне неба бірюза.</p>
<p>То в душі моїй гроза…</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>