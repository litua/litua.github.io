<strong>Семенко Михайль – Куховарня </strong>
<p>Мені обридають рими<br />
Хочеться спостерігати рухи слів<br />
Щоб за ними тяглась моя думка<br />
Музика самособойне плелась<br />
Переганяю рух життя<br />
Люди мене не ображають<br />
Крізь пальці дивлюсь<br />
Здаються вони завше<br />
Як забагнеться.</p>

<div>




</div>

<p>Мені обридли рими<br />
Цілком іншої музики<br />
Веселіш і безглуздіш було<br />
Багнесь також вимовляти щось<br />
Ніхто не чув<br />
Язик утворює вперше<br />
Помовчу трохи щоб знову тягтись<br />
Тягтися знов за чужими слівми<br />
Загубити мозок<br />
Ні<br />
Треба встати постояти на<br />
Одній нозі<br />
Може збагну тоді тайни<br />
І взагалі.</p>
<p>1. V. 1914</p>

<div></div>