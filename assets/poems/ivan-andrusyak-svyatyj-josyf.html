Іван Андрусяк – Святий Йосиф<p>з усіх католицьких святих<br />
йосифа шаную найбільше<br />
бо не був він ані мазохістом<br />
ані жодим іншим збоченцем<br />
а лиш фахівцем<br />
скрізь зі своєю сокирою<br />
бо без сокири<br />
чувся калікою<br />
і хоч було йому тяжко<br />
виховувати дитину<br />
про котру знав<br />
що не була його сином<br />
тільки бога<br />
або ще когось<br />
та коли утікали від поліції<br />
ночами<br />
крізь міражі нелюдської архітектури рамзесів<br />
(чи не відтоді поліцейських зовуть фараонами)<br />
ніс він дитину<br />
і найтяжчий кошик</p>

<div>




</div>

<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>