<strong>Антонич Богдан-Ігор – Liber peregrinorum 3</strong>
<p><em>Книга прочан 3 </em><br />
<em>(Єрусалим)</em></p>
<p>Дорога жовта під ногами,<br />
блакитне небо понад нами.<br />
Іду незнаними шляхами.<br />
Людина — вічний пілігрим.</p>
<p>Тужу за сміхом і весною,<br />
співають птахи понад мною,<br />
дзвінкі пісні пливуть ясою<br />
перед паломником німим.</p>

<div>




</div>

<p>На плечах свій несу тягар,<br />
у синій скрині Божий дар,<br />
хоч палить спеки лютий жар,<br />
хоч батогом бичує злим.</p>
<p>І так мандрую без упину,<br />
мов чотки, пхаю кожну днину,<br />
і аж тоді я відпочину,<br />
колий дійду в Єрусалим.</p>
<p><em>Неділя, 27 березня 1932</em></p>

<div></div>