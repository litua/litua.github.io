<strong>Роман Купчинський – Заквітчали дівчатоньки…</strong>
<p>Заквітчали дівчатоньки стрільцеві могилу,<br />
Замість мали заквітчати стрілецькую милу.</p>
<p>Невисокий хрест берези заплели віночком,<br />
Замість мали заплітати косу барвіночком.</p>

<div>




</div>

<p>Ще й пісочком висипали стежечку довкола,<br />
Замість мали простелити рушник до престолу.</p>
<p>Похилились дві тополі наліво й направо,<br />
А у вітах шумить вітер про стрілецьку славу.</p>

<div></div>