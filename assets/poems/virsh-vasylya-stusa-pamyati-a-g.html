<strong>Василь Стус – Пам’яті А.Г.</strong>
<p>Ярiй, душе. Ярiй, а не ридай.<br />
У бiлiй стужi сонце України.<br />
А ти шукай — червону тiнь калини<br />
на чорних водах — тiнь її шукай,<br />
де жменька нас. Малесенька шопта<br />
лише для молитов i сподiвання.<br />
Усiм нам смерть судилася зарання,<br />
бо калинова кров — така ж крута,<br />
вона така ж терпка, як в наших жилах.<br />
У сивiй завiрюсi голосiнь<br />
цi грона болю, що падуть в глибiнь,<br />
безсмертною бiдою окошились.</p>

<div></div>