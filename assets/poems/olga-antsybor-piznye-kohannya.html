<strong>Ольга Анцибор – Пізнє кохання</strong>
<p>Хто сказав, що вже кохати пізно?<br />
Хто сказав, що час уже минув?<br />
Все залежить від душі, від пісні,<br />
Що в падінні краплі ти почув.</p>
<p>Стільки літ душа була самітня,<br />
Біль та чорна туга в ній жила.<br />
Раптом в очі глянула блакитні<br />
І веселка в небі ожила.</p>

<div>




</div>

<p>Засміялись дзвоники шовково,<br />
І щебече пташечка мала.<br />
Я щаслива, я кохаю знову,<br />
Знову в серці пісня ожила.</p>
<p>Господи, спасибі за дарунок!<br />
Щедро ти мене обдарував.<br />
Чи він буде, перший поцілунок? –<br />
Та вогонь у серці запалав.</p>
<p>Збережу вогонь цей як святиню,<br />
Радість збережу в душі нову,<br />
З нею в небо до зірок полину.<br />
Я кохаю – отже я живу!</p>

<div></div>