<strong>Наталія Пиж – Ти пішов</strong>
<p>Ти пішов кудись у далечінь,<br />
Ти пішов і не спитав у мене.<br />
І злетіла в синю височінь<br />
Та любов, якої вже не треба.<br />
Ти пішов, не оглянувся ні на мить,<br />
Не вернувсь ні на одну хвилину.<br />
Птаха щастя піднімалась у блакить,<br />
Птаха горя опускалась у долину.<br />
Ти пішов дорогою кудись,<br />
Залишив мене одну єдину.<br />
І шляхи вже наші розійшлись,<br />
І путті всі встелені полином.<br />
Ми розходимось, як в морі кораблі,<br />
Ми розходимось від нині і навіки.<br />
Птах любові вже летить у височінь,<br />
Не вертаючись у світ брудної втіхи.</p>

<div></div>