<strong>Василь Стус – Я знав майже напевно…</strong>
<p>Я знав майже напевно,<br />
що вiн обiкрав моїх друзiв,<br />
зробив нещасною мою матiр,<br />
а дружину призвiв до сухот.<br />
I сповнений рiшучостi,<br />
я подався до нього на розплату.<br />
— Де ти, мiй кате?<br />
гукнув я на весь знелюднiлий зал,<br />
в якому кат проживає.<br />
У вiдповiдь чотири реви,<br />
одбитi од стiн,<br />
вдарилися об стелю<br />
i, мертвi, впали до моїх нiг.<br />
— Де ти, мiй кате?<br />
гукав я удруге i втретє,<br />
чотири реви воскресали iз мертвих,<br />
пiдводились догори i падали об землю.<br />
Невже вiн здох ? вирiшив я зрадiло.<br />
Але повертаючись додому,<br />
Побачив, що бiля моїх дверей<br />
зупинилися двi ноги, двi руки й тулуб<br />
(голови не було).<br />
— Ти що тут робиш i я застукав його зненацька,<br />
I з переляку двi руки, двi ноги й тулуб<br />
збiглися в тiло без голови.<br />
Вхопивши тiло без голови,<br />
я гукнув у порожню рурку шиї:<br />
— Скажи менi, де мiй кат.<br />
— Не бий мене, попросила рурка,<br />
Йди до того будинку, де був,<br />
у першiй кiмнатi сидiтимуть люди без голови,<br />
в другiй — ще й без нiг,<br />
у третiй — ще й без рук,<br />
у четвертiй побачиш самi тулуби,<br />
а в п’ятiй нiчого не побачиш —<br />
там i є твiй кат.<br />
Але повторюй i повторюй до безкiнця<br />
все, що хочеш йому сказати.<br />
тiльки не вiр своїм очам:<br />
Вiн там, де його немає.</p>

<div></div>