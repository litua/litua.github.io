<strong>Крістіна Россетті – В ательє художника </strong>
<h3><em><strong>в перекладі Марти Тарнавської</strong></em></h3>
<p>Christina Rossetti<br />
<em>In an Artist’s Studio</em><br />
<em> (One face looks out from all his canvasses…)</em></p>
<p>Одне лице глядить з усіх полотен,<br />
ця сама постать — то сидить, то йде:<br />
а ось вона й сама, укрита, жде,<br />
а в дзеркалі весь чар її істоти.</p>

<div>




</div>

<p>Чи королева вся у позолоті,<br />
чи вквітчане дівчатко молоде,<br />
свята чи ангел на картині, де<br />
ця сама думка в цій же самій плоті.</p>
<p>Так він живе лицем тим день і ніч,<br />
вона ж на нього дивиться ласкаво,<br />
ясна, мов місяць, мов мигтіння свіч,</p>
<p>не зблідла від чекань, і не лукава,<br />
така, як в час надії перших стріч,<br />
така, якою снить його уява.</p>
<p>***</p>

<div></div>