<strong>Роман Купчинський – Ой зацвіла черемха, зацвіла…</strong>
<p>Ой зацвіла черемха, зацвіла<br />
Ярим цвітом.<br />
Там прощався та й стрілець січовий<br />
З білим світом.</p>
<p>Там прощався та й стрілець січовий<br />
З <i>квітоньками</i>,<br />
Що немає кому прокопати<br />
Йому ями.</p>
<p>Нема кому труни тисової<br />
<i>Оповити</i>.<br />
Буде тіло чорне гайвороння<br />
Розносити.</p>

<div>




</div>

<p>А черемха тую скаргу тиху<br />
Зрозуміла,<br />
Чисту душу стрільця січового<br />
Пожаліла.</p>
<p>Спи спокійно, стрільчику січовий,<br />
Спи, мій сину.<br />
Бо я тебе чесно поховаю,<br />
Як дитину.</p>
<p>Рано-вранці прийшли за ним друзі<br />
<i>Обрядити</i>.<br />
А за нічку стрільця січового<br />
Вкрили квіти.</p>

<div></div>