<strong>Тарас Шевченко – На улиці невесело</strong>
<p>На улиці невесело,<br />
В хаті батько лає,<br />
А до вдови на досвітки<br />
Мати не пускає.<br />
Що ж мені робити,<br />
Де мені подітись?<br />
Чи то з іншим полюбитись,<br />
Чи то утопитись?<br />
Ой надіну я сережки<br />
І добре намисто,<br />
Та піду я на ярмарок<br />
В неділю на місто.<br />
Скажу йому: «Сватай мене<br />
Або одчепися!..<br />
Бо як мені у матері…<br />
То лучче топиться».</p>

<div>




</div>

<p><em>[Друга полонина 1848, Косарал]</em></p>

<div></div>