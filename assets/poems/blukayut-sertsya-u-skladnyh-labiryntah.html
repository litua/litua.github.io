Надя Ковалюк – Блукають серця у складних лабіринтах<p>Блукають серця у складних лабіринтах<br />
Із гострим бажанням: горіти, любити.<br />
Прострілені хмари стікають дощами<br />
І їм неважливо, що коїться з нами.</p>
<p>Десь там у пустелях сховалося літо,<br />
Ще мить – листопади засиплять пів світу.<br />
А ти своє небо схиляєш так низько,<br />
І все, що здавалось далеким – вже близько.</p>
<p>Можливо, за когось ти молишся небу<br />
І навіть не знаєш – я мОлюсь за тебе.<br />
Приходиш, як гість потойбічний і дивний,<br />
І наче коханий, і ніби лиш милий.</p>
<p>Цілуєш у губи, цілуєш у скроні,<br />
Шукаєш притулку у моїх долонях.<br />
І падає листя слухняно і тихо…<br />
Ти навіть не знаєш: я – щастя, чи лихо.</p>
<p>Хитається, наче, земля під ногами,<br />
Ти знову торкаєшся тіла губами.<br />
Хвилини мовчання й солодкого болю…<br />
Невже це любов? Чи іронія долі?</p>

<div>




</div>

<p>Зриваються рамки, летять всі завіси,<br />
І правди нема, бо у всіх вона різна,<br />
І розум душі, як завждИ, не товариш…<br />
Яким буде завтра – ти навіть не знаєш.</p>
<p>І рано і пізно, і буде й не буде,<br />
Знайдуть, чи загублять – не відають люди.<br />
Що коїться з нами – це так неважливо,<br />
Ти знаєш одне – ти зі мною щасливий.</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>