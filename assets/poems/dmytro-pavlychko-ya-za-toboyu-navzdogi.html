<strong>Дмитро Павличко – “Я за тобою навздогінці…” </strong>
<p>Я за тобою навздогінці<br />
Усе своє життя біжу;<br />
Я впізнаю у кожній жінці<br />
Тебе – і рідну, і чужу.</p>

<div>




</div>

<p>Я за тобою навдогони<br />
Лечу, як п’яний соловій;<br />
Я впізнаю в очах ікони<br />
І в оці відьми поклик твій.</p>
<p>Не зупиняйся. Будь, як мрія,<br />
Як видиво в миттєвім сні.<br />
Чи ти – свята, чи ти – повія –<br />
Не дай дізнатися мені.</p>
<p>***</p>

<div></div>