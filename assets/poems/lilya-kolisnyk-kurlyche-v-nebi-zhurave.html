<strong>Ліля Колісник – Курличе в небі журавель самотньо…</strong>
<p>Курличе в небі журавель самотньо,<br />
Затамувало подих сонце золоте.<br />
А під вуаллю ночі вже законно<br />
Розкішною ходою осінь йде .</p>
<p>Не буде більше теплих митей,<br />
У вирі мрій ми поринали в літо.<br />
У вирі мрій я закохалась в небо.<br />
Таке безмежне, в ньому є потреба.</p>

<div>




</div>

<p>Нелегко віднайти, чого душа бажає,<br />
Усі ми зайняті дрібницями життя.<br />
Ніхто чомусь вже істин не шукає,<br />
Ніхто не знає, що не буде вороття.</p>
<p>Я бачила, як падав дощ холодний<br />
І відчувала сум самотніх перехожих…<br />
Я б віддала вам зараз, що завгодно,<br />
Лиш хай щасливою буде ця осінь.</p>

<div></div>