Надя Ковалюк – Вкриває плечі зоряною шаллю…<p>Вкриває плечі зоряною шаллю<br />
Розгнівана цариця – чорна ніч…<br />
Твоє – “пробач”, моє – “іще кохаю”…<br />
Ми зіткані з тобою з протиріч…</p>
<p>Твоє “пробач”- не грітиме долоні.<br />
Його вага- що дим від цигарок.<br />
Навіщо ти цілуєш мене в скроні,<br />
Якщо натиснув пальцем на курок?</p>
<p>У потайних кишенях мого серця –<br />
Сто тисяч нездійсненних сподівань…<br />
Та все пройде, усе колись минеться,<br />
І я тобі пробачу без вагань:</p>

<div>




</div>

<p>Печалі переповнені корита,<br />
І сльози по ночах рясним дощем,<br />
І душу, що була така відкрита,<br />
А ти її – неначе тим ножем.</p>
<p>Та ніч – цариця- знову плечі вкрила.<br />
Вона – кохання нашого вдова…<br />
Пробач і ти-за те, що так любила.<br />
Бо я…простити…так і не змогла.</p>
<p>автор: <strong>Надя Ковалюк</strong></p>

<div></div>