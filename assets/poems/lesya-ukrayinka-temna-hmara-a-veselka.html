<strong>Леся Українка – «Темна хмара, а веселка ясна…»</strong>
<p>Темна хмара, а веселка ясна.<br />
Що ти робиш, дівчино нещасна?<br />
Ореш тугу, сієш на ній смуток,<br />
схаменися, який з того скуток!</p>
<p>Тож не зійде рута</p>
<p>на твоїй ріллі,</p>
<p>а зійде отрута,</p>

<div>




</div>

<p>жалі не малі.</p>
<p>Хай би туга облогом лежала,<br />
а ти б собі пшениченьку жала.<br />
А в пшениці то мак, то волошки<br />
закрасили б роботоньку трошки.</p>
<p>Ой хто займе постать,</p>
<p>жни та обжинайсь,</p>
<p>як надійде хмара,</p>
<p>то й не оглядайсь!</p>
<p>Буркут, 12.08.1901</p>

<div></div>