Надя Ковалюк – Те,що було – того вже немає.<p>Те, що було – того вже немає.<br />
Все минуло… Залишився біль.<br />
Це поверненню не підлягає.<br />
Цьому всьому – мене ти навчив.</p>
<p>Я навчилась латати,де рветься,<br />
Залишаючи сотні рубців.<br />
І тебе виривати із серця.<br />
Не хотілось.та ти так навчив.</p>
<p>Я вже вмію без слів і розмови<br />
Прочитати людей по очах,<br />
Відчуваючи безпомилково,<br />
Де солодка брехня і де фальш.</p>

<div>




</div>

<p>Я навчилась не вірити слову<br />
І у вчинках вбачати мотив.<br />
Ти навчив мене майже усьому,<br />
Та забути себе – не навчив…</p>
<p>І тепер ці знання,наче ношу<br />
Я несу завдяки лиш тобі.<br />
І тобою розтоптану душу<br />
Я відновлюю в кожнім вірші.</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>