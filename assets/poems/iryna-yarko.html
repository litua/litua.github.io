<strong>Ірина Ярко – Що можна перечислити на пальцях?</strong>
<p>Що можна перечислити на пальцях?<br />
Коханих, найрідніших, вірних друзів,<br />
Які не «розсіваються» на п’яльцях,<br />
У чорно-білій та холодній смузі.<br />
Що можна перечислити на пальцях?<br />
Щасливі миті з «присмаком» любові,<br />
Дні, що не ховаються у ранцях,<br />
Із «запахом» ванілі в щирім слові.<br />
Що можна перечислити на пальцях?<br />
Ніжну усмішку без буденних масок,<br />
Яка ні разу не тонула в «смальці»,<br />
Не одягала шлемів, шляп і касок.<br />
Що можна перечислити на пальцях?<br />
«Солодке»: «Вибач, друже, не зі зла!»<br />
Яке десь причаїлось на кружальцях,<br />
Допоки не здуріла голова.<br />
Що можна перечислити на пальцях?<br />
Палке: «Люблю!», «З тобою назавжди!»,<br />
Та тільки справжнє, а не «голодранця»,<br />
Що намагається ужалити й втекти.<br />
Що можна перечислити на пальцях?<br />
«Дякую, дякусічки, дякусі»,<br />
Оте безмежне, з «подихом» надії,<br />
Що крейдою малюється на смузі.<br />
Що можна перечислити на пальцях?<br />
Від радощів омріяні краплинки,<br />
Прогулянки під світлим зорепадом,<br />
В обіймах найріднішої «дитинки».<br />
Що можна перечислити на пальцях?<br />
Мелодію, яка танцює вальс,<br />
Не піддається лестощам, підкупам,<br />
Цінуючи людей, безцінний час.<br />
Що можна перечислити на пальцях?<br />
Теплі слова, які дають вуста.<br />
Що можна перечислити на пальцях,<br />
Того нам всім в житті не вистача!..<br />
Але чому? Що, пальців забагато?<br />
Чи просто розучились рахувати?<br />
Невже ту кількість за відсоток взято,<br />
Яку уже ніяк не наверстати.<br />
Невже слова настільки божевільні,<br />
Що втратили свідомість, чесність, глузд,<br />
Та хто ж, ви: «Люди, чи рюкзак на спині,<br />
Який накрав вночі «німих» медуз?».</p>

<div></div>