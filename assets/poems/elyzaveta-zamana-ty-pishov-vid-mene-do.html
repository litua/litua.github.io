Елизавета Замана – Ти пішов від мене до іншої<p>Ти пішов від мене до іншої<br />
обіймати її коліна,<br />
цілувати вуста німі,<br />
з нею грітися біля каміна.</p>
<p>у тебе постійно нові коханки<br />
та ця б’є усі відомі рекорди.<br />
тобі подобаються її холодні ранки<br />
і монотонні сумні акорди…</p>
<p>тепер твоя нова королева<br />
радіє поливаючи нас дощем,<br />
що не день, то мелодійна злива,<br />
мов пісня “океану” чи когось іще…</p>
<p>а ти кажи їй, як твоя колишня<br />
тебе не пробачала й геть не розуміла,<br />
(колишня, то ж до речі, я)<br />
твоїх рук у холод не гріла,</p>
<p>і вболівала за динамо,<br />
а ви із нею за шахтар.<br />
нам разом завжди світла мало,<br />
вона ж тобі до рук ліхтар …</p>
<p>ти пішов від мене до осені!<br />
до цієї клятої, холодної суки!<br />
від якої давить скроні,<br />
а її вітри морозять руки.</p>

<div>




</div>

<p>тож кохайся у її полоні<br />
назад не приходь – не чекаю.<br />
твоя дівчинка вгору долоні,<br />
твоя дівчинка стоїть на краю.</p>
<p>посміхайся, не треба жалю!<br />
будь покірним у її обіймах,<br />
ти ж не знав, що я тебе люблю…</p>
<p>(йди,бо здійме від гніву дах)</p>
<p>не втрать свою нову коханку.<br />
ти ж пішов від мене до осені<br />
й вона тебе чекатиме до ранку,<br />
а мені вже чекання доволі.</p>
<p>автор: <a href="http://onlyart.org.ua/?page_id=35573"><strong>Єлизавета Замана</strong></a></p>
<p></p>

<div></div>