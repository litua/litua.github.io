<strong>Руданський Степан – Два рабини</strong>
<p>Два рабини на коршомці<br />
Зашабашували,<br />
Одправили борухати,<br />
За стіл посідали.<br />
На кождому лапсардаки,<br />
Шапка шабашкова,<br />
Сидять собі коло столу,<br />
Жоден — ані слова.<br />
Аж приходить чоловік наш,<br />
Кварту набирає.<br />
«А хто то в вас, орендарю?» —<br />
Шинкаря питає.<br />
«І то рабин, і то рабин!» —<br />
Шинкар обізвався.<br />
«Чому ж вони не говорять?» —<br />
Чоловік спитався.<br />
«Ет, Іванцю,— жидок каже,—<br />
Нащо то питати!<br />
Що розумні такі люди<br />
Мають розмовляти?<br />
Що один з них добре знає,<br />
То і другий знає,<br />
А чого один не знає —<br />
І другий не знає».</p>

<div></div>