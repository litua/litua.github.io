Мілена – Про що так часто голос твій мовчить?<p>Про що так часто голос твій мовчить?<br />
І де ти є, коли разом зі мною?<br />
Чи чуєш ти, про що той стук кричить?<br />
Чи знаєш, де блукаю я самою?</p>
<p>Чи бачиш біль нестерпний у очах,<br />
Який ковтати стало далі важче?<br />
Чи ніс би мою мрію на плечах,<br />
І не сміявся б, як душа заплаче?</p>
<p>Ти чуєш тишу ту, що чую я?<br />
Чи бачиш тими самими очима?<br />
Чи ти так само світ не ділиш з ними?<br />
І де в ночі блука душа твоя?</p>
<p>Я буду краща тих,хто вже пішов,<br />
Всіх тих, кого лишили за плечима,<br />
Хто осідав камінням знов і знов,<br />
В яких піти знаходилась причина.</p>
<p>Я буду краща, бо лиш я одна<br />
Лишусь в тобі навік такою –<br />
Чистою краплиною спокою,<br />
Теплим морем почуттів без дна.</p>

<div>




</div>

<p>Я буду довгожданою весною,<br />
Що спати раннім сонцем не дає,<br />
Я буду попри все завжди з тобою,<br />
Й тобі віддам я все життя своє.</p>
<p>Поглянь у очі – дзеркало душі!<br />
Чи бачиш ти себе, себе в мені?<br />
Чи прочитаєш ти у них вірші?<br />
Чи взнаєш ті мотиви в них сумні?</p>
<p>Ніколи ні за кого не боліло,<br />
Мені так ні за кого не жилось,<br />
І те,що серце довго так хотіло,<br />
Так рано й несподівано збулось.</p>
<p><em>03.06.2013</em></p>
<p>автор: <strong>Мілена</strong></p>
<p></p>

<div></div>