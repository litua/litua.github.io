<strong>Ольга Анцибор – Моя Україна</strong>
<p>Є на світі прекрасна країна,<br />
Де мій дід народився і я.<br />
Батьківщина моя – Україна,<br />
Славна, вільна, квітуча земля.</p>
<p>Мова лагідна в нас, солов’їна,<br />
Як джерельце дзвінкої краси,<br />
Під вікном кучерява калина,<br />
Хилить віти, важкі від роси.</p>

<div>




</div>

<p>В полі жита колосся налите,<br />
В лісі сосни й могутні дуби,<br />
А в колисці дитятко сповите,<br />
Хай воно не зазнає журби.</p>
<p>Як зазнала її Україна,<br />
Що стогнала під гнітом чужим,<br />
Вороги шматували їй спину,<br />
Потішались над горем людським.</p>
<p>Не схилили її на коліна,<br />
Не зганьбили священне ім’я,<br />
Неповторна моя Україно,<br />
Я люблю тебе, земле моя.</p>

<div></div>