<strong>Ірина Ярко – Розлучене кохання</strong>
<p>– Привіт коханий!<br />
– О, привіт кохана! Я так давно-давно тебе чекав!<br />
– Я, знаю любий, дуже добре знаю…<br />
– Ти вибач, що я болю завдавав!<br />
– Це ти, мене пробач, моє кохання.<br />
– Не варто люба, винний лише я.<br />
– Я чую в твоїм голосі зітхання.<br />
– Звичайна втома, ластівко моя!<br />
– Як ти живеш? Які проблеми маєш?<br />
– Та, все чудово мила! А ти як?<br />
– Та, добре все. Ти зла хоч не тримаєш?<br />
– Давай не будемо про це.<br />
– Звичайно ж, так!<br />
– Ти пам’ятаєш зустріч ту, раптову?<br />
– Я думала, ти вже про це забув.<br />
– Я хочу пережити її знову!<br />
– В мені також, цей поклик промайнув!<br />
– Чудові дні! Вони такі прекрасні!<br />
– Я згодна любий. Дуже шкода їх!<br />
– Я згадую, твої зіниці ясні.<br />
– А, я, твій теплий безневинний сміх!<br />
– Кохана, знаєш?..<br />
– Говори коханий.<br />
– Я все життя, лише тебе кохав!<br />
– Я знаю любий. Дуже добре знаю!<br />
– Але той день, чомусь все зруйнував.<br />
– Давай, не будемо про нього говорити?<br />
– Звичайно ж, моя зіронька, давай! Я буду все життя тебе любити!<br />
– І я також! Ну, все любий, прощай!<br />
– Прощай, лебідонько моя кохана!<br />
– Ти вибач, що від справ відволікла!<br />
– Ну, що ти, люба, я безмежно радий, що ти про себе звісточку дала!<br />
– Ну, все… Бувай, мій голубе миленький!<br />
– Кохана! Я почую, ще тебе?<br />
– Звичайно ж, соколе рідненький.<br />
– Лебідко! Я люблю тільки тебе!</p>

<div>




</div>

<p>Ось так, вони щоразу говорили,<br />
В їхніх словах жила вічна печаль,<br />
Та все одно, вони щиро любили,<br />
Хоч не змогли зустрітися, на жаль!</p>

<div></div>