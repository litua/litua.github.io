<strong>Олена Теліга – Ніч була розбурхана та тьмяна…</strong>
<p>Ніч була розбурхана та тьмяна,<br />
Вітер грав і рвав пом’яті струни,<br />
Я пила самітньо аж до рана<br />
Темну розпач — найгіркіший трунок.</p>

<div>




</div>

<p>А під ранок, зором помертвілим<br />
Розгорнувши спопелілий морок,<br />
Віднайшла я ненаправний вилом<br />
На землі, на небі і в простораx…</p>
<p>Та в душі, як день слабий і сірий,<br />
Прокидалась втіха блідолиця,<br />
Щоб навчать її своєї віри:<br />
У житті нічому не молиться.</p>

<div></div>