<strong>Ольга Анцибор – Рідний дім</strong>
<p>Вишня цвіте біло пінно,<br />
Землю вкрива пелюстками,<br />
Хочу хоч на хвилину<br />
В рідний наш дім, до мами.</p>
<p>Двір і батьківський ганок,<br />
Стежка між трав шовкових,<br />
Сонце дарує ранок<br />
І аромат медовий.</p>
<p>Квітне тюльпан багряно,<br />
Білих нарцисів хмарка,<br />
Роси, що впали рано,<br />
Жадібно п’є фіалка.</p>
<p>Лину до отчого дому,<br />
В домі від щастя тісно,<br />
Радість живе у ньому,<br />
В ньому живе дитинство.</p>

<div>




</div>

<p>На вуста твої впаде сніжинка,<br />
Про мої цілунки нагадає,<br />
Місце в серці зайняла крижинка,<br />
Бо кохання там уже немає.</p>
<p>І в твоїх очах нема любові,<br />
Погляд твій холодний і колючий,<br />
В серце уп’ялись шипи тернові,<br />
А в душі лиш спогади болючі.</p>
<p>Вирвати тебе із серця хочу,<br />
Щоб воно ніколи не страждало,<br />
Щоб усмішкою світились очі,<br />
Щоб душа раділа і співала.</p>

<div></div>