<strong>Ольга Анцибор – Діти мої</strong>
<p>Життя іде, тече, летить,<br />
Хворіють доньки, син чекає.<br />
Як серце матері болить<br />
Ніхто з дітей цього не знає.</p>
<p>Не треба знати їм цього,<br />
Нехай живуть, життю радіють.<br />
Вони – цвіт серденька мого,<br />
Про долю їм щасливу мрію.</p>

<div>




</div>

<p>До них я сонце прихилю,<br />
У спрагу їм джерельцем стану.<br />
Я так дітей своїх люблю,<br />
Що зірку їм з небес дістану.</p>
<p>І діти є, й онук вже є.<br />
О, Боже, я така багата!<br />
Тож стукай, серденько моє,<br />
Життя нехай здається святом!</p>

<div></div>