Надя Ковалюк – Забулось… Відболіло… Відлягло…<p>Забулось… Відболіло… Відлягло…<br />
Не б’є вже по руках розчарування.<br />
Невидимою ниткою вплело<br />
В моє волосся слід твого кохання.</p>
<p>Не переймайся… Більше не болить…<br />
Дощів із сліз у мене вже не буде…<br />
Єдиний крок, всього лиш тільки мить-<br />
І в натовпі – людей втрачають люди.</p>
<p>Не треба слів… Вони такі пусті…<br />
Я вижила без тебе, навіть більше.<br />
У вирії несправджених надій-<br />
Я душу зберегла свою у віршах.</p>
<p>Пройшло, перекалатало, мов дзвін,<br />
І закружляло у прощальнім вальсі.<br />
Лише у віршах – знову твоя тінь,<br />
І спогади щіпають ще за пальці.</p>

<div>




</div>

<p>Твого кохання – була тільки мить…<br />
Прямий транзит з любові – до розлуки…<br />
Себе я не обдурю…Ще болить…<br />
Коли волосся гладять…Інші руки…</p>
<p>автор: <strong>Надя Ковалюк</strong></p>
<p></p>

<div></div>