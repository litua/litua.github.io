Іван Андрусяк – затуркані розтуркані затуркані…<p>затуркані розтуркані затуркані<br />
розтуркані зубами догори<br />
свистали ми забитими форсунками<br />
і по одному утікали з гри</p>
<p>а вже колоду посипали попелом<br />
хай інший хтось приходить уночі<br />
ми написали дуже добру оперу<br />
чи ж винні ми що опера мовчить</p>

<div>




</div>

<p>чи ж винні ми що ця сумна процесія<br />
похнюплена неначе з бодуна<br />
при родах вмерла покритка поезія<br />
і ліс росте крізь наші імена</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>