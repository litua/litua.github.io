<strong>Герасим’юк Василь – Замовляння</strong>
<p>Я знову не зберіг тебе, надіє.<br />
Я знову перебив тобі крило.<br />
Тепер за тебе стати не посміє<br />
душі моєї чорне ремесло.</p>
<p>Так треба: загубити і забути.<br />
Нехай це данина,</p>
<p>  остання дань,</p>

<div>




</div>

<p>хай сива пустка відшепоче груди<br />
у древнім ритуалі замовлянь.</p>
<p>Нехай та світла безвість українна,<br />
де ти живеш,</p>
<p>    від втечі палахка,</p>
<p>тобі замовить на стежки,</p>
<p>а сину</p>
<p>замовить на талан провідника.</p>

<div></div>