<strong>Павло Мовчан – Початки (“Ваготіти вітрові…”) </strong>
<p>Ваготіти вітрові сім’ям кропив’яним —<br />
погідна порожнеча хай не приймає крику.<br />
Рунь до руниці — злагода кольору —<br />
зменшує відстань до тебе, найближчої.<br />
Все те узлісся обнесе пусткою,<br />
дні мурашині минулись невмічені,<br />
слід перешила трава-саморослиця,<br />
де гніздувалися птахи відспівані.<br />
Погуком клич — не озватися простору:<br />
луни-безплідниці в холод ухряснули.<br />
Так ось і губимо початки захоплення,<br />
заново слово для муки придумуєм.</p>

<div>




</div>

<p>***</p>

<div></div>