<strong>Анатолій Лупиніс – Моя повстане Україна</strong>
<p><em>Моїм милим дівчатам, </em><br />
<em>дбайливим помічницям, </em><br />
<em>патріоткам, Корпус Волі</em></p>
<p>Під скрес Московської руїни,<br />
Під лицемірство каяття<br />
Моя повстане Україна<br />
До віковічного буття.</p>

<div>




</div>

<p>Кайдани, що в кремлях кувались,<br />
На шпальтах набували дзвін,<br />
Під фарисейський лібер-галас<br />
Вкраїна, звівшися з колін,</p>
<p>Жбурне на торжище лукавих:<br />
Діліть сувери-сувенір,<br />
Замість точить кату топір!<br />
Народам – Воля! Волі – Слава!</p>
<p><em>Київ, Лук’янівська в’язниця </em><br />
<em>20 липня 1991 року</em></p>

<div></div>