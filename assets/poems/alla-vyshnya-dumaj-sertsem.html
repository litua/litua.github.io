<strong>Алла Вишня – Думай серцем</strong>
<p>У клітці власних амбіцій,<br />
за гратами темпераменту,<br />
ми не порушуємо традицій,<br />
ми тільки вводимо власні правила.</p>
<p>Ми арештовані своїм розумом,<br />
живем у світі лише знаннями,<br />
шукаєм вихід одним лиш способом –<br />
проблеми змінюєм із роками.</p>
<p>Залізні ковані замки-граніти,<br />
ми їх чіпляєм на серце й душу,<br />
ми із народження вже недіти,<br />
ми від народження холод й суша.</p>

<div>




</div>

<p>Зриваєм крила, ховаєм в сейфи,<br />
в наручники пхаєм ослаблі руки,<br />
ми ЗМІ скам’янілі жертви,<br />
в серцях в нас лиш механічні звуки.</p>
<p>Ми натовп міста, ми його жертва,<br />
ми маса з сірих пустих облич,<br />
душа у міста навіки мертва,<br />
ти щастя в неї навіть не зич.</p>
<p>На колір – сіро-блідої барви,<br />
на смак, щось подібне гірчиці з перцем,<br />
і як не кажуть – учись роками,<br />
ти вчитись – вчися, та думай – серцем.</p>

<div></div>