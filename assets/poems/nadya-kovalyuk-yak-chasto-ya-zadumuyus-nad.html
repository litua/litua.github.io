Надя Ковалюк – Як часто я задумуюсь над тим…<p>Як часто я задумуюсь над тим,<br />
чи є на світі люди незамінні…<br />
Якщо немає, то з яких причин<br />
я згадую про тебе щохвилини?</p>
<p>Людське життя – найбільше із чудес,<br />
це подарунок, з чорно-білим бАнтом,<br />
та хтось післав любов нам із небес,<br />
щоб на землі її коронувати…</p>
<p>Ми бігли стрімголов в її полон<br />
і піднімали білий стяг без бою.<br />
Якби ми знали, що своїм пером<br />
життя підпише вирок тій любові…</p>
<p>Як у боях без правил,нас життя<br />
так каверзно жбурляє на коліна.<br />
Як все-таки багато запитань<br />
до нього є у кожної людини.</p>
<p>Чому перетинає два шляхи,<br />
які ведуть до різних континентів?<br />
Навіщо прокладає нам мости,<br />
щоб потім із лиця Землі їх стерти?</p>

<div>




</div>

<p>Якби ми знали хоч одну з причин,<br />
чому нам не судилось бути рАзом…<br />
Складали щастя з тисячі частин,<br />
а врешті-решт не вистачило пазлів.</p>
<p>Якби ми знали, що любов – це те,<br />
що може розтопити Антарктиду…<br />
Якби ми знали,що не всіх людей<br />
в житті так просто можна замінити…</p>
<p>автор:<a href="http://onlyart.org.ua/?page_id=31008"><strong> Надя Ковалюк</strong></a></p>
<p></p>

<div></div>