<strong>Андієвська Емма – Ритуал</strong>
<p>Вода  сама  —  і  лябіринт,  й  арбітр,<br />
Який  —  світи  —  з  долонь,  як  помідори.<br />
Свідомість  —  раптом  —  велетенські  діри<br />
Від  чисел,  —  відлік  звільнення  з  лабет.</p>
<p>Клейноди  влади,  —  тлінний  атрибут,<br />
На  центри  сили,  —  джгут  з  ковтків  мадери.<br />
Єдина  ціль  для  торсів  із  байдарок  —<br />
Летючість,  —  і  ні  суму,  ні  турбот,</p>

<div>




</div>

<p>Хоч  вогник,  —  пипка,  що  буття  й  загибель,<br />
Котру  —  у  пітьмі  —  нетямущі  губи,  —<br />
Все  недовтілене,  ливке  і  невиразне  —</p>
<p>В  кулясту  блискавку,  —  лиш  весла  грізно.<br />
Ще  мить  —  й  навпіл  —  завісу  —  заводій,  —<br />
Із  купелі  —  оновлена  вода.</p>

<div></div>