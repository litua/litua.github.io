<strong>Василь Стус – Людина флюгер</strong>
<p>Людина флюгер. Так. Людина флюгер.<br />
пiдвладний вiтровi, а не собi.<br />
Я знаю? Може, бог чуттями править.<br />
чуттями править, може, дика товч<br />
ще не оговтаних бажань людських.<br />
А ти живеш навпомацки — i тiльки.<br />
Самопiзнання — самозагасання.<br />
Триматися у власному сiдлi —<br />
такi химери юностi, що шкода<br />
i часу i себе i бога — теж.<br />
I вже. Вкипiла пiд ногами магма,<br />
й ствердiла товщ i магма почувань,<br />
i прагнення ствердiлостi — повтори.<br />
…А змучений повторами, натрудиш<br />
з’ятрiлу душу. I нема тобi<br />
рятунку: прохромити твердь змертвiлу<br />
I в море неспокiйно увiйти,<br />
щоб борсатися i, немов вiтрило<br />
порожне, виповнитись шалом дня<br />
i вже покореному, порiднитись<br />
з безумством свiту бiлого. Пливи<br />
i погинай, заблукане човенце.<br />
Як здумано життя чуттями править.<br />
Зухвало як — цуратися душi<br />
i навертати й повнитись. I вiчно<br />
летiти в сонмi самопочезань.</p>

<div></div>