<strong>Павло Глазовий – Нема дурних!</strong>
<p>Купивши пляшку коньяку в крамниці “Бакалія”,<br />
Звернувся чемно покупець до продавця Мусія:<br />
— Скажіть, чому це ви мені так просто ткнули пляшку?<br />
Ану, візьміть її назад і загорніть в бумажку.<br />
Так можна настрій зіпсувать на цілий день людині.<br />
Усюди ж пишуть: продавці всміхатися повинні. —<br />
Мусій скривився:<br />
— От чудак! Не на таких нарвався.<br />
Він, понімаєш, п’є коньяк, а я щоб улибався.</p>

<div></div>