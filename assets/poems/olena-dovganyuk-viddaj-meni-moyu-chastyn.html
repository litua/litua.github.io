Олена Довганюк – Віддай мені мою частинку неба…<p>Віддай мені мою частинку неба,<br />
Нічого більше не візьму у тебе.<br />
Віддай мені назавжди лиш його,<br />
Частинку серця і життя мого.<br />
Тебе благала і просила,<br />
Й чекала,скільки було сили,<br />
Віддай мені тепер його,віддай,<br />
Натомість, все що маю – забирай.<br />
Від дня до дня останній час живу,<br />
Я прірву пустоти твою долаю.<br />
Чекання довгу нитку я порву<br />
І знов себе із небом поєднаю.</p>
<p>Любитиму його я щохвилини,<br />
Який швидкий не був би часу плин.<br />
Він – доля із цих пір моя єдина,<br />
Життя мого назавжди сенс один.<br />
І ти йому належиш відтепер.<br />
Він все з-перед обличчя мого стер,<br />
Весь світ тепер залишився у нім,<br />
Непідвладним став законам він твоїм.<br />
Мить,що забере у нас розлука<br />
До кінця наповнить серця мука,<br />
Коли ти за мною знов прийдеш<br />
І мене з його обіймів забереш.</p>

<div>




</div>

<p>Тебе в своїх віршах давно топлю.<br />
Як свою самотність пережити,<br />
Та при цьому глузду не губити,<br />
Розкажи мені тепер,молю.<br />
Вірний погляд й усмішка його,<br />
Й тепле слово гріє мою душу.<br />
Щодня я чую серця стук свого,<br />
Бо заради нього жити мушу.<br />
Я чекатиму тієї миті,<br />
Коли будеш ти у нас один на двох,<br />
Коли нас із ним обох<br />
Не розділятиме ніщо на світі.</p>
<p><em>05.02.2013</em></p>
<p>автор: <strong>Олена Довганюк</strong></p>
<p></p>

<div></div>