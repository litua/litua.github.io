<strong>Василь Стус – Чоловік підійшов до меморіуму…</strong>
<p>Чоловік підійшов до меморіуму<br />
і прочитав на ньому власне ім’я:<br />
вічна слава героям,<br />
що полягли за незалежність Вітчизни.<br />
Йому приемно й боляче.<br />
Під однією сорочкою Колима і Ташкент.<br />
Та мешканці міста зігнорували його:<br />
хто повірить цій байці?<br />
Якщо ти й живий — тим гірше для тебе:<br />
вшановуєм тільки мертвих.<br />
Весь клопіт скінчився, коли видали довідку:<br />
“Пред’явника вважати за мерця”.</p>

<div></div>