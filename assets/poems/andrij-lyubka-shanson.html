Андрій Любка – Шансон<p>Сідаючи в це таксі,<br />
Яке довезе тебе прямо додому<br />
Разом з пачкою цигарок та авторучкою<br />
В кишені, разом з бажанням якнайшвидше лягти<br />
У холодне ліжко, разом з чомусь недопитою пляшкою,<br />
Разом з твоєю галімою депресією, ти подумки<br />
Прощаєшся із життям,</p>
<p>Бо яке ж може бути життя в цьому<br />
Випадковому Всесвіті, в цій геліоцентричній<br />
Галактиці, в цій недобитій Центральній Європі.</p>
<p>Сідаючи в це таксі,<br />
Подумки готуєшся до затяжного монологу таксиста<br />
Про розйобані дороги, про продажних поліціянтів, про<br />
Продажних поетів, про синтаксичні конструкції<br />
Павича або Кундери, про ядерну фізику, про ціни на нафту і<br />
Пов?язану з ними війну в Іраці, про результати ізраїльських<br />
Виборів, про будь-що, навіть про Центральну Європу.</p>

<div>




</div>

<p>Слухаючи цього нічного таксиста, починаєш<br />
Розуміти життя як згустки шансону з не заглушених<br />
Радіостанцій, починаєш розуміти ці сонні матюки,<br />
Цей «П?яний корабель», бо з мовою й справді варто<br />
Поводитись, наче з останньою шльондрою:<br />
Кусати, шмагати. Любити.</p>
<p>Сідаючи в це таксі,<br />
Розумієш, що життя дивиться на тебе у дзеркальце<br />
Заднього виду поглядом цього випадкового таксиста:<br />
Втомлено і з недовірою.</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>