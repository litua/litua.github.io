Андрій Любка – Вірус<p>Ти, наче вірус, нахабно залізла в мій бортовий<br />
комп’ютер, і я завис. Завис у повітрі, наче<br />
гірлянда, або сніжинка, наче струмінь цигаркового<br />
диму, наче мертвий янгол, наче Святий дух.</p>
<p>Я багато разів пробував позбутися тебе, викинути<br />
у смітник, наче посуд одноразового використання, ти ж<br />
чомусь поверталася, просто в інших формах. Зрештою, я<br />
звик до тебе, як звикають до маленького песика, до<br />
улюбленої газети, до саме цієї марки пива, саме<br />
до цього ландшафту, саме до цього світла, саме до<br />
цього запаху, саме до цієї депресії, саме до до цих<br />
звихнень.<br />
Ти ж говорила банальні речі про те, що моїх гріхів<br />
Вистачить для приходу нового Ісуса, для<br />
всесвітнього потопу, для великої економічної<br />
депресії чи інфляції.</p>

<div>




</div>

<p>Попри все це, я люблю слухати, як ти спиш, як грають<br />
Сурми на замкових вежах, як шарудять обгортки таблеток,<br />
Як біжать лісом незаконні імігранти, як падає<br />
Листя, як тече вода у підземних руслах, як гупають об<br />
Землю тіла замерзлих голубів, як відкупорюються пляшки<br />
Дешевого вина, як проростають бруньки, як проходять пологи<br />
В покинутих жінок, як<br />
Стукають заржавілі серця зупинених годинників,<br />
Як схлипує дитина під час грози, як рипить сніг, як скрипить<br />
Перо на папері.<br />
Найголовніше в цьому житті – прокинутися біля тебе<br />
В ліжку і слухати, як<br />
Ти спиш.</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>