<h3><strong>Яновський Юрій – Епіграфи з роману «Чотири шаблі» (Пісня шоста)</strong></h3>
<p><em>Голос:</em></p>
<p>У пісні шабля татарву січе,<br />
У думі — за дружину вірну править.<br />
Бредуть, співають люди без очей,<br />
Перебираючи струну і славу.</p>
<p>Лише про честь — сліпий речитатив,<br />
Про вірність і хоробрість побратимів.<br />
Розчісувачі грив старих часів,<br />
Важких боїв — боями нелюдимі!</p>

<div>




</div>

<p>За тьмою — тьма, як доля кочова.<br />
В обличчя — непрозорий вітер лине.<br />
У темряві сідають спочивать.<br />
У тьму ідуть, намацавши стежину!</p>
<p>Не повторяти, як бринить струна!<br />
Який у неї урочистий голос!<br />
Басок тривожно й грізно застогнав,<br />
Альти пішли у вимріяне сольо.</p>
<p>Вперед! завжди вперед летіть, відважні!<br />
Плечима до плечей ставайте, дружні!</p>
<p><em>Хор:</em></p>
<p>Через моря, пустелі та міражі<br />
Іде вона — достойна й мудра мужність.</p>

<div></div>