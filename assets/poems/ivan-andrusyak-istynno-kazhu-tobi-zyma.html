Іван Андрусяк – істинно кажу тобі – зима…<p>істинно кажу тобі — зима<br />
так і час переступає тричі<br />
і нікого вічного нема<br />
нині понад нами чоловіче</p>
<p>все воно з-під немочі росло<br />
і кришились хмари на дорогу<br />
мислити — останнє ремесло<br />
ми його прощатимемо богу</p>

<div>




</div>

<p>скрипти на старий пісенний лад —<br />
мушлю чи пістоля чи трембіту<br />
на півсвіту глянути назад<br />
і переконатись на півсвіту</p>
<p>і нести як гадину в руці<br />
квітку цю кропиву цю дитину<br />
істинно кажу тобі — синці<br />
будуть вічно цілувати спину</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>