<strong>Ірина Ярко – Говорите…</strong>
<p>Говорите – терпи!<br />
І я терплю.<br />
Та вибачте, терпець уже ввірвався.<br />
Я просто не люблю,<br />
Так, не люблю,<br />
Коли мені до рота «кладуть пальця».<br />
Говорите – іди!<br />
І я іду.<br />
Але лишень туди, куди захочу,<br />
Хай навіть хрест на шиї понесу,<br />
Але стерплю. Зумію. Не заплачу.<br />
Говорите – скажи!<br />
І я кажу.<br />
Проте пробачте, це мої вуста,<br />
Що я захочу, те і напишу,<br />
Оживляючи ось ці прості слова.<br />
Говорите – біжи!<br />
Так, я біжу.<br />
Хоча і зупиняюсь на узбіччі,<br />
У цьому світі, ніби тінь ходжу,<br />
Але не хочу жити, надто двічі.<br />
Говорите – тікай!<br />
Та не втечу.<br />
Я краще в оченята ті погляну,<br />
Можливо якусь суть у них збагну,<br />
Але тікати, точно, я не стану.<br />
Говорите – мовчи!<br />
Що ж, помовчу.<br />
Я просто інколи люблю потай кричати,<br />
Що, не зрозуміло, що кажу?<br />
Кричати іноді – оце і є мовчати.<br />
Говорите – продай!<br />
Та не продам.<br />
Бо не для цього все життя збирала.<br />
А скажете – віддай!<br />
Теж не віддам,<br />
Бо я його подарувати мала.<br />
Говорите – купи!<br />
Та не куплю.<br />
Бо я таких речей навіть не знаю.<br />
Лиш душу й серденько насправді я ціню,<br />
А інше так, лиш іноді вбачаю…<br />
Говорите й говорите,<br />
Ой, ні!<br />
Як же остогидло це «ля-ля»,<br />
Ой, людоньки! Які же ми сліпі,<br />
Як взимку під морозами земля!</p>

<div>




</div>

<p>автор: <a href="http://onlyart.org.ua/?page_id=30686"><strong>Ірина Ярко</strong></a></p>

<div></div>