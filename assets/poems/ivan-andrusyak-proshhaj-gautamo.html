Іван Андрусяк – прощай гаутамо…<p>прощай гаутамо я нині до замку дійшов<br />
корона спітніла на лобі опалому в дріж<br />
на босих дорогах знайдеться мій ликавий шов<br />
на горлі старому відчиниться лаковий ніж</p>
<p>я знидів шукати — є вищі за слово думки<br />
в провальному сіні яке приросло до межі<br />
та назви жінок поза мною несли як вінки<br />
потворні поети мої довголюбі вужі</p>

<div>




</div>

<p>мистецтво — насилля над світом що нас за людей<br />
тримає донині а нам аби гризти краї<br />
а день на тім боці такий як і нинішній день<br />
рої на тім боці такі ж як і наші рої</p>
<p>і час — лиш перелюб лиш крадений келих вина<br />
де зморений солод на на синьому вітрі гірчить<br />
прощай гаутамо я вип’ю цей замок до дна<br />
а море зачиню і небо зачиню і цить</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>