<strong>Володимир Сосюра – Туди, де в синім неба морі…</strong>
<p>Туди, де в синім неба морі<br />
немов тремтить Чумацький Шлях,<br />
я понесу тебе над зорі<br />
в моїх закоханих піснях.</p>

<div>




</div>

<p>Любові повний до нестями,<br />
мов непогасную свічу,<br />
там, за далекими світами,<br />
нову я зірку засвічу.</p>
<p>Вона сіятиме, жадана,<br />
привітом дальнім крізь ефір…<br />
То будеш ти, моя кохана,<br />
найкраща із небесних зір!</p>
<p><em>1955</em></p>

<div></div>