<strong>Дмитро Загул – Шотландія </strong>
<p>Біле каміння серед рожевого вересу<br />
— чорноголові вівці й барани<br />
вросли чорними ногами в дике узбіччя.<br />
Пасторальна симфонія: тиша, безлюддя.<br />
Підкорили вже клан Мекдоналдів:<br />
про вбивство у Ґленков нагадує тільки балада.<br />
Потвора Лох Несу не відстрашила ворога,<br />
що переміг під Кулоденом,<br />
і міт про короля, що повернеться,<br />
розплився у густих туманах Скаю.<br />
Нащадки Меклойдів і Кемпбелів<br />
продають свій тартан туристам,<br />
у парадних кілтах їдять гаґґіс,<br />
примовляючи до нього віршем Бернса,<br />
а тужливі звуки волинки —<br />
лиш розвага в програмі вечірнього кабаре.</p>

<div>




</div>

<p>1985</p>

<div></div>