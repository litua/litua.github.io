Іван Андрусяк – наврочили – я пас чужих дітей…<p>наврочили — я пас чужих дітей<br />
і зиму відгороджував від стайні<br />
і тільки сад де ігрища летальні<br />
переступали — вабив золоте</p>
<p>мережив клин — за граблі за русло<br />
як босоногий (тиша в пальці коле)<br />
і так воно сочилось до миколи<br />
(до николая) мічене сусло</p>

<div>




</div>

<p>не хмелю з пива — жому наварив<br />
сухого чиру чи барди рудої<br />
коли замало в оберемку фої<br />
не витерпиш народження кори</p>
<p>не пересолиш — брага то святе<br />
ні листям не притрушене ні мором<br />
а ти живеш і верби ходять хором<br />
і ніц тобі не вимовлять на те</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>