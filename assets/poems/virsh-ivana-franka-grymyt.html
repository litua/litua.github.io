<strong>Іван Франко – Гримить</strong>
<p>Гримить! Благодатна пора наступає,<br />
Природу розкішная дрож пронимає,<br />
Жде спрагла земля плодотворної зливи,<br />
І вітер над нею гуляє бурхливий,<br />
І з заходу темная хмара летить –<br />
Гримить!<br />
Гримить! Тайна дрож пронимає народи,-<br />
Мабуть, благодатная хвиля надходить…<br />
Мільйони чекають щасливої зміни,<br />
Ті хмари – плідної будущини тіни,<br />
Що людськість, мов красна весна, обновить…<br />
Гримить!</p>

<div></div>