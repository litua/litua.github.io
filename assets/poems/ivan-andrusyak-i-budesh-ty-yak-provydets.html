Іван Андрусяк – і будеш ти як провидець ділити свій отченаш…<p>і будеш ти як провидець ділити свій отченаш<br />
на біле і на червоне на страх і на суєту<br />
і вірити в очевидне що демон є серед нас<br />
та він забажає інших неволити в цю слоту</p>
<p>печеного диму просить солоним дощем блука<br />
і усмішка його боса як шибениця тонка<br />
приносити в жертву людям наївних таких людей<br />
і хай його потім судять він інших собі знайде</p>
<p>поранених не злічити живих не переживеш<br />
за нами і понад нами до вік доросла стерня<br />
помножити на причастя короні органи веж<br />
і груди нехай накриє розпукнуте каменя</p>

<div>




</div>

<p>несила судити соком хіба що сухим стеблом<br />
історія зависоко і господа замело<br />
і місяць як паралітик кульгає серед золи<br />
і ти мені кажеш квіти такі самі як воли</p>
<p>і просиш пучок прощення і воду на груди ллєш<br />
за іншими трумни носиш над іншими б’єш хрести<br />
і кажеш що очевидно наш демон тонкий спориш<br />
чиє хутірне насіння у роті не донести</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>