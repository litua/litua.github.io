<strong>Антонич Богдан-Ігор – Щастя</strong>
<p>З усіх людей найбільше я щасливий,<br />
будую білий калиновий міст.<br />
Мій дім скляний не з казки, лиш правдивий.<br />
Великої моєї філософії<br />
такий безглуздий зміст.</p>

<div>




</div>

<p>Не заплачу стражданню й горю мита,<br />
люблю риск, небезпеку й сум’яття.<br />
Я є рушниця, радістю набита,<br />
якою вистрілю на честь життя.<br />
Я п’ю його до дна, без сумнівів, без журб і бід,<br />
ніщо, що людське, — не є мені чуже,<br />
а що сьогодні я не маю грошей на обід, —<br />
байдуже.</p>

<div></div>