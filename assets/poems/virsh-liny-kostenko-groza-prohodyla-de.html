<strong>Ліна Костенко – Гроза проходила десь поруч</strong>
<p>Гроза проходила десь поруч. Було то блискавка, то грім.<br />
Дорога йшла кудись на Овруч в лісах і травах до колін.</p>
<p>Латаття ніжилось в озерах, хитали ряску карасі.<br />
Черкнула блискавка по зелах, аж полягали вони всі.</p>

<div>




</div>

<p>Над світом білим, світом білим хтось всі спіралі перегрів.<br />
А хмари бігли, хмари бігли і спотикалися об грім.</p>
<p>Гроза погримувала грізно, були ми з нею тет-а-тет.<br />
Тремтіла річечка рогізна, човни ховала в очерет.</p>

<div></div>