<strong>Герасим’юк Василь – Боже мій, Боже, в чорну днину…</strong>
<p>Боже мій, Боже, в чорну днину<br />
крила вона схотіла мати,<br />
щоб <i>полетіти на Україну<br />
свОго милОго шукати.</i></p>

<div>




</div>

<p>Як їй тоді засвітало, Боже?<br />
Як вона тоді личко вмила?<br />
Крильма двома затулила ложе…<br />
Боже, нащо ти дав їй крила?</p>
<p>Грішні, ми прокляли ту днину<br />
і під чорними небесами<br />
<em>низько</em> летіли на Україну,<br />
бо вона летіла над нами.</p>

<div></div>