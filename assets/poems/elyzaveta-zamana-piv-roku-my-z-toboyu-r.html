Елизавета Замана – пів року ми з тобою розміняли<p>пів року ми з тобою розміняли<br />
за вікнами різні міста<br />
ми говорили ночами і днями<br />
днями й ночами без перестану<br />
ми завжди були дуже різні<br />
і це не змінилося з часом<br />
я не переношу у фільмах різнІ<br />
ти ніколи не ставиш ком<br />
ставиш крапки<br />
між нас не одну, а три<br />
і разом ми допоки<br />
у нашому фільмі не побігли титри<br />
зітри все погане зі мною й гони<br />
нас до кращих країв<br />
та тобі на плечі погони<br />
а мені лиш питати чи їв</p>
<p>«не плач, люба, лишилось сто днів» –<br />
скажеш вкотре крізь кілометри<br />
а у мене чекання на дні<br />
до вокзалу, на ранок білети</p>

<div>




</div>

<p>ти зустрінеш мене ромашками<br />
чи цукерками, не суттєво<br />
я здивую тебе рядками<br />
що змінили моє єство<br />
нам лишилося не багато<br />
варто трохи перечекати<br />
і ти будеш чудовий тато<br />
а я буду найкраща мати</p>
<p>автор: <a href="http://onlyart.org.ua/?page_id=35573"><strong>Елизавета Замана</strong></a></p>
<p></p>

<div></div>