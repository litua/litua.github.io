<strong>Ліля Колісник – Геть спорожніли вулиці Франківська…</strong>
<p>Геть спорожніли вулиці Франківська,<br />
Лиш світять ліхтарі удалині.<br />
Я причарована тобою, дивне місто,<br />
Твоя самотність глибоко в мені.</p>
<p>І гіркотою відстані просякнуті вокзали,<br />
Тут були справжніми і не ховали сліз.<br />
Від нас і ми від найдорожчих від’їжджали,<br />
Лишаючи лиш спогади валіз.</p>
<p>Спадали маски й усмішки фальшиві,<br />
Холодним жовтень став, прискорюючи темп.<br />
Усі живуть, ховаючи в пориві<br />
Рядки одвічних і захоплюючих тем.</p>

<div>




</div>

<p>Минає день, за ним і ще десяток,<br />
А ми постійно губимось серед чужих.<br />
Уже не буде, як було спочатку,<br />
У голові лиш крутиться просте “Живи!”</p>
<p>Гаряча кава в гамірній кав’ярні –<br />
Відлуння сміху чи переживань…<br />
Люблю вдихати пил в старих книгарнях:<br />
Він розповість про все, що чув і пам’ятав.</p>
<p>Модерна справа, XXI вік.<br />
І знову ти самотній в натовпі.<br />
Хіба ж хтось передбачити це міг?<br />
Людина стала в’знем операторним.</p>

<div></div>