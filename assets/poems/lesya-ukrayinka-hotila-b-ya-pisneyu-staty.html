<strong>Леся Українка – «Хотіла б я піснею стати…»</strong>
<p>Хотіла б я піснею стати<br />
У сюю хвилину ясну,</p>
<p>Щоб вільно по світі літати,<br />
Щоб вітер розносив луну.</p>

<div>




</div>

<p>Щоб геть аж під яснії зорі<br />
Полинути співом дзвінким,</p>
<p>Упасти на хвилі прозорі,<br />
Буяти над морем хибким.</p>
<p>Лунали б тоді мої мрії<br />
І щастя моє таємне,</p>
<p>Ясніші, ніж зорі яснії,<br />
Гучніші, ніж море гучне.</p>

<div></div>