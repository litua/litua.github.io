<strong>Павло Глазовий – Дві поради</strong>
<p>Прийшов хворий до лікаря.<br />
— Кепське, — каже, — діло.<br />
Ломить ноги, крутить руки, туситься все тіло.<br />
— Де працюєте, шановний?<br />
— Тут, у нашім місті.<br />
— А яка у вас зарплата?<br />
— Півтораста-двісті.<br />
— Я вам раджу калорійні споживать продукти,<br />
Масло, ряжанку, сметану, овочі і фрукти. —<br />
Це пішов. Заходить інший. Горбиться і стогне.<br />
— Щось я, — каже, — худну й худну. Тіло просто сохне.<br />
— Заробляєте ви скільки?<br />
— Пенсію приносить<br />
Листоноша. Небагато, та для мене досить.<br />
— То давайте, — каже лікар, — на ходьбу натиснем.<br />
Більш бувайте на повітрі, заряджайтесь киснем.</p>

<div></div>