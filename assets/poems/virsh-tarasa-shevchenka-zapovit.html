<strong>Тарас Шевченко – Заповіт</strong>
<p>Як умру, то поховайте<br />
Мене на могилі,<br />
Серед степу широкого,<br />
На Вкраїні милій,<br />
Щоб лани широкополі,<br />
І Дніпро, і кручі<br />
Було видно, було чути,<br />
Як реве ревучий.<br />
Як понесе з України<br />
У синєє море<br />
Кров ворожу… отойді я<br />
І лани, і гори —<br />
Все покину і полину<br />
До самого бога<br />
Молитися… а до того<br />
Я не знаю бога.<br />
Поховайте та вставайте,<br />
Кайдани порвіте<br />
І вражою злою кров’ю<br />
Волю окропіте.<br />
І мене в сем’ї великій,<br />
В сем’ї вольній, новій,<br />
Не забудьте пом’янути<br />
Незлим тихим словом.</p>

<div>




</div>

<p><em>25 декабря 1845, в Переяславі</em></p>

<div></div>