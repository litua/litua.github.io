<strong>Тарас Шевченко – Туман, туман долиною</strong>
<p>Туман, туман долиною,<br />
Добре жити з родиною.<br />
А ще лучче за горою<br />
З дружиною молодою.<br />
Ой піду я темним гаєм,<br />
Дружиноньки пошукаю.<br />
«Де ти? Де ти, озовися!<br />
Прийди, серце, пригорнися.<br />
Нумо, серце, лицятися<br />
Та поїдем вінчатися,<br />
Щоб не знали батько й мати,<br />
Де ми будем ночувати».<br />
Одружилась, заховалась,<br />
Бодай була не кохалась.<br />
Легше було б самій жити,<br />
Як з тобою в світі битись.</p>

<div>




</div>

<p><em>[Друга половина 1848, Косарал]</em></p>

<div></div>