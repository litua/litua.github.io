<strong>Дмитро Павличко – “Ти навчаєш ходить легкома…” </strong>
<p>Ти навчаєш ходить легкома<br />
Попід хмари навислі<br />
І гасити бентежність ума<br />
Клоунадою мислі.</p>
<p>Не приймаю веселих наук,<br />
Що гіркі, мов оливи…<br />
Он життя виривається з рук,<br />
Як лоша полохливе.</p>

<div>




</div>

<p>Он обламаний кущик бузку<br />
Виростає, і квітне,<br />
І ховає в сльозу боязку<br />
Безконеччя блакитне.</p>
<p>Он підноситься небо, як жаль,<br />
Понад сонця бриндушу,<br />
І любові щаслива печаль<br />
Переповнює душу.</p>
<p>***</p>

<div></div>