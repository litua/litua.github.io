<strong>Юрій Тарнавський – Немає Бога</strong>
<p>Немає Бога, як<br />
немає причини плакати<br />
чи сміятися, усе<br />
відбувається так, як<br />
могло б не відбуватися, усе<br />
існує так, як могло б не<br />
існувати, порожнечу можна<br />
назвати антиречовиною, предмети —<br />
антидірами.</p>

<div>




</div>

<p>Страшне плетиво окружає<br />
нас, часами<br />
стискається довкруги<br />
нашого горла — вузли зі<br />
шнурів і щілин, петлі<br />
з обіймів і самоти.</p>

<div></div>