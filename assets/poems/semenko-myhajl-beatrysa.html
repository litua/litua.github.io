<strong>Семенко Михайль – Беатриса </strong>
<p>Хвилювання знайомі<br />
Хвилювання старі<br />
При таких комічних обставинах<br />
Така несподівана ніч<br />
Ноги мерзли душа палала<br />
Душа розривалась<br />
Сестра Беатриса у теплушці<br />
Два слова ці моє серце пестили<br />
Руки м’яки незнано-рідні<br />
Волосся шовк<br />
Огневість доторків<br />
Ласкаві-ласкаві слова злітали<br />
На дні<br />
Тій що зникла так хутко<br />
Яка почувала в собі частину мого сонця<br />
Її еманацію збережу я.</p>

<div>




</div>

<p>XII. 1917. Кибинці</p>
<p>__________________________________<br />
Сестра Беатриса — героїня одноіменної драми бельгійського письменника М. Метерлінка.</p>

<div></div>