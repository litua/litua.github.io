Оксана Осовська – Яка Любов святкує зараз грудень!<p>Яка Любов святкує зараз грудень!<br />
Яка жага випалює мости!<br />
Лиш зорі знають: будемо ми! Будем!<br />
А серце мерзне, терпне від сльоти!<br />
Яка Любов не обійшла застуди!<br />
Якраз чомусь вразливіша така!<br />
Зника мій голос і в захриплі груди<br />
Твій кожен зойк, як в рану, проника!<br />
Яка Любов явилася нам літом!<br />
За променистість в зашморгах зими!<br />
Як нас кружляла, засипала цвітом!<br />
А ми посліпли, загнані! А ми..! Яка Любов намріяна! І – будень,<br />
Щоб кожен з нас буденність поборов.<br />
Нам зорі надсилають грудень? Грудень!<br />
Щоб відігріли ми свою Любов!</p>

<div>




</div>

<p>автор: <strong>Оксана Осовська</strong></p>

<div></div>