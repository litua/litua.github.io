<strong>Павло Мовчан – “Дзеленькнули ключі – мурах пробіг по спині…” </strong>
<p>Дзеленькнули ключі — мурах пробіг по спині:<br />
тебе замкнуть ось-ось морози у крижину…<br />
Дзеленькнули ключі, і серце защемило,<br />
і стиснулось вночі до крапки твоє тіло…<br />
Отвердли подих, звук, горіхові долоні,<br />
і скойками накривсь — всередині солоний…<br />
А шкіра на траві — немов чужа сорочка,<br />
ізменшивсь об’єм твій: піщинка,<br />
болю точка…<br />
І вивернувсь, позбувсь уяви та омани,<br />
сам у собі загуск, неначе біль у рані…<br />
Та в серцевині — ти, у осереддя болю…<br />
Благаю! відпусти на забуття, на волю…</p>

<div>




</div>

<p>***</p>

<div></div>