<strong>Іван Франко – Сікстинська Мадонна</strong>
<p>Хто смів сказать, що не богиня ти?<br />
Де той безбожник, що без серця дрожі<br />
В твоє лице небесне глянуть може,<br />
Неткнутий блиском твої красоти?<br />
Так, ти богиня! Мати, райська роже,<br />
О глянь на мене з свої висоти!<br />
Бач, я, що в небесах не міг найти<br />
Богів, перед тобою клонюсь тоже.<br />
О бозі, духах мож ся сумнівати<br />
І небо й пекло казкою вважати,<br />
Та ти й краса твоя – не казка, ні!<br />
І час прийде, коли весь світ покине<br />
Богів і духів, лиш тебе, богине,<br />
Чтить буде вічно – тут, на полотні.</p>

<div>




</div>

<p>1881</p>

<div></div>