<strong>Олена Теліга – Відповідь</strong>
<p>О, так, я знаю, нам не до лиця<br />
З мечем в руках i з блискавками гнiву,<br />
Вiйськовим кроком, з поглядом ловця<br />
Iти завзято крiзь вогонь i зливу.</p>
<p>Ми ж ваша пристань — тиха i ясна,<br />
Де кораблями — вашi збитi крила…<br />
Не Лев, а Дiва наш вiдвiчний знак,<br />
Не гнiв, а нiжнiсть наша вiчна сила.</p>

<div>




</div>

<p>Та ледве з ваших ослабiлих рук<br />
Сповзає зброя ворогам пiд ноги,<br />
Спиває нiжнiсть легендарний крук —<br />
Жорстокий демон бою й перемоги.</p>
<p>I рвуться пальцi, довгi i стрункi,<br />
Роздерти звички, мов старi катари,<br />
Щоб взяти зброю з вашоi руки<br />
I вдарить твердо там, де треба вдарить.</p>
<p>Та тiльки меч — блискучий i дзвiнкий —<br />
Вiдчує знову ваш рiшучий дотик,<br />
Нам час розгорне звиклi сторiнки:<br />
Любов i пристрасть… нiжнiсть i турботи.</p>

<div></div>