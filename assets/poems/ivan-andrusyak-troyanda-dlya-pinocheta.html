Іван Андрусяк – Троянда для Піночета<p>я не доріс до розмови про плаху<br />
сервус озерам які прогоріли<br />
пане диктаторе осінь це бахур<br />
що відгризає душу від тіла</p>
<p>каплю диктує – плодяться зливи<br />
крону диктує – корінь зів`ється<br />
курва, народ наш безмежно щасливий<br />
в парнокопитному ворку провидця</p>
<p>може в якомусь темнім провансі<br />
кулю зліпити можуть по троє<br />
ми ж пережили струси і транси<br />
всі ми паскуди всі ми герої</p>
<p>нести на плечах маски козачі<br />
можна хіба що крізь заборону<br />
пане диктаторе осінь не плаче<br />
в пазусі осінь має корону</p>

<div>




</div>

<p>лузає сім`я плодить бацили<br />
ходить по колу лається ямбом<br />
я не приніс тобі славу і силу<br />
тільки маленьку жовту троянду</p>
<p>хай тобі стане важче від неї<br />
гордих жінок у холоднім палаці<br />
вчити закону вчити ідеї<br />
вчити важкої любовної праці</p>
<p>а коли ляже холод на груди<br />
серед законів як серед глини<br />
знайдуться коні знайдуться люди<br />
та чи зліпити їх вистачить слини</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>