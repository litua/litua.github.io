<strong>Борис Грінченко – Весна прийшла! </strong>
<p>Весна прийшла! Гаї зазеленіли,<br />
І перший квіт, квіт весняний процвів,<br />
І одинцем самотнім на могилі<br />
Цар степовий, орел могутній, сів.</p>
<p>І скрізь живе повіяло дихання,<br />
І скрізь життя устало молоде,—<br />
Се час квіток, і співів, і кохання,<br />
Як бог ясний, сіяючи, іде.</p>

<div>




</div>

<p>Його навкруг усяке серце чує,<br />
І кожен квіт квіт другий поцілує,<br />
І кожен лист до листу прихиливсь.</p>
<p>О, не барись! Все любить і кохає!<br />
О, не барись! Весна прийшла і сяє,<br />
І світ увесь у поцілунок зливсь.</p>
<p><em>1888</em></p>

<div></div>