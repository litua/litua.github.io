Іван Андрусяк – Вчусь ходити<p>подолати закон тяжіння<br />
було нелегко<br />
але думав що коли я нарешті стану на ноги<br />
всі вхилятимуть передо мною голови<br />
а вони — в морду</p>
<p>не розумію<br />
але героїчно силкуюся зберегти рівновагу<br />
дурень кажуть мені жалісливі</p>
<p>(найбільші негідники)</p>

<div>




</div>

<p>по життю треба повзати повзати<br />
і тоді я лягаю долілиць<br />
вип’ячую задницю вгору<br />
і пробую як янголя<br />
від капчика до сандалика<br />
від мештика до чобітка</p>
<p>вчуся ходити по світу</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>