<strong>Герасим’юк Василь – Сад</strong>
<p><em>Юрієві Приходьку</em></p>
<p>— Що таке рай?<br />
— Рай — це гарний сад.<br />
(Із підручника<br />
для недільних шкіл)</p>
<p>Сьогодні — намов у саду.<br />
На голих осінніх деревах<br />
вовтузяться, роблячи рейвах,<br />
куди лише я не піду.</p>
<p>А голі дерева мовчать.<br />
А листя дощами прибите<br />
додолу. Кругом непроглядь.<br />
І смішно, що скрізь верещать,<br />
немовби їх будуть ловити.</p>

<div>




</div>

<p>Самі вже кивають: ловіть! —<br />
незрібно в колишніх одмінах,<br />
бо навіть на зламі століть<br />
не все відійде мимохідь.<br />
Хто повзав отут на колінах,</p>
<p>я знаю: був вищим від них.<br />
Був вищим і нижчий від тіні.<br />
Та мова сьогодні про тих,<br />
кого засипає не сніг,<br />
а голі дерева осінні.</p>
<p>День Суду не буде страшним,<br />
а буде зимовим і тихим.<br />
Над садом стоятиме дим<br />
із хати журби,<br />
а під ним<br />
літатимуть ангел зі снігом.</p>
<p>Зберемось тоді ми в саду,<br />
що мав би ще трохи стояти<br />
у вікнах зимової хати.<br />
Я ватру в печі розкладу.</p>

<div></div>