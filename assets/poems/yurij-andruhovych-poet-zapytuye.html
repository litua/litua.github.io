Юрій Андрухович – Поет запитує<p>Любов к отчизні, де героїть,—<br />
поет повчає земляків,<br />
але сирітства їх не згоїть<br />
рядок, що з неба їм злетів.</p>
<p>Бо де вона, твоя вітчизна?<br />
Пече питання, мов трутизна:<br />
чи ця садиба многоцінна,<br />
чи ця Полтава провінційна?</p>
<p>Ці вітряки і винокурні,<br />
ці килими левад медвяних<br />
чи ці пухкі й вельможні дурні<br />
у тарантасах і ридванах?</p>

<div>




</div>

<p>Чи ця імперія Російська,<br />
що під шпіцрутени лягла?<br />
А тюрм! а кріпостей! а війська!<br />
Їм таки й справді «несть числа».</p>
<p>Чи ту якусь підземну Трою<br />
побачив, біль її та скін:<br />
Зробили з неї скирту гною,<br />
він ще й жартує, чортів син!</p>
<p>То чорт його на жарти пхає<br />
чи божий смуток напосів?<br />
Тут Котляревський затихає<br />
і пише оди до князів.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>