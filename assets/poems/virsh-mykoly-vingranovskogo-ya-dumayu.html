<strong>Микола Вінграновський – Я думаю, як і чиню…</strong>
<p>Я думаю, як і чиню,<br />
Але скажи, хіба це горе,<br />
Якщо це горе неогорне<br />
В своїй сльозі я розчиню?</p>
<p>Мій труд — не горе, не приречність.<br />
Він шлях і щастя і біди.<br />
Впадуть на груди поїзди,<br />
І сядуть літаки на плечі,</p>

<div>




</div>

<p>І стане щастям все те горе!<br />
Віддаленіє рій причин,<br />
Відстелиться, як поле орне,<br />
Засіяне хто знає чим —</p>
<p>Любов’ю вічною навічно.<br />
Чи, може, груддям камінняч?<br />
Не плач. Не плач. Відмовчуй, відчаю!<br />
Т-с-с, не збуди наш сон… не плач.</p>
<p><em>1957</em></p>

<div></div>