<strong>Павло Мовчан – “Волоподібний місяць впирає в груди роги…” </strong>
<p>Волоподібний місяць впирає в груди роги.<br />
Спокійний, мов Себастьян,<br />
завмер, аби не ворушилась на мені стерня.<br />
Лежу у полі,<br />
і мене простір оглядає…<br />
Свобода самоти,<br />
і самота свободи.<br />
У пам’яті моїй твій образ<br />
збільшивсь втричі.<br />
Тебе я можу досягти лиш колоском…<br />
Але ж стерня безхлібна,<br />
і беззмістовні спогади,<br />
бо за безмежжям пам’яті іти<br />
безглуздо.<br />
Вже хмари розплющили блакитні очі,<br />
порожній степ наповнюється смутком…<br />
Я посміхаюся, ні жалю, ні жалинки,<br />
бо все віддав до куколю,<br />
до легковажної полови,<br />
що за тобою полетіла,<br />
щоб іншим порошити очі…</p>

<div>




</div>

<p>***</p>

<div></div>