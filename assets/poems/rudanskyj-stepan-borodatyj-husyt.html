<strong>Руданський Степан – Бородатий хусит</strong>
<p>На підсінні в малій хаті<br />
Сидить старий хусит,<br />
Вопівночі над талмудом<br />
Бородою трусить.</p>
<p>І, як рабин, зачитався,<br />
Читає, читає!..<br />
А з підсіння запорожець<br />
В вікно заглядає…</p>
<p>Заглядає та гадає,<br />
Чим би поживитись;<br />
Але в жида всюди голо,<br />
Куди подивитись.</p>
<p>Тілько сам він бородатий,<br />
Борода до пупа,<br />
Та книжок його поганих<br />
Кругом ціла купа…</p>
<p>Замишляє запорожець<br />
Жида підголити<br />
І що раз, то голосніше<br />
Почав говорити:</p>
<p>«Хто-но тілько великую<br />
Бороду кохає,<br />
Той ніколи великого<br />
Розуму не має!»</p>
<p>Чує хусит бородатий,<br />
Перестав читати…<br />
А тут йому голосніше<br />
Хтось почав казати:</p>

<div>




</div>

<p>«Хто-но тілько великую<br />
Бороду кохає,<br />
Той ніколи великого<br />
Розуму не має!..»</p>
<p>Подивився жид на себе,<br />
Бородою трусить:<br />
«Гирсти? Як то? То я дурень?<br />
Дурень старий хусит?»</p>
<p>І до свічки бородою!..<br />
Спалив половину…<br />
Але знов він чує голос<br />
В ту ж саму годину!..</p>
<p>Знов борода над свічкою<br />
Запалахкотіла<br />
І в минуті щезла з димом<br />
До самого тіла!..</p>
<p>Засміявся запорожець,<br />
Пішов собі спати…<br />
Але хусит сидить, бідний,<br />
Та й став розважати:</p>
<p>«Правду воно говорило,<br />
Правду пак казало,<br />
Бо й я з своїм бородою<br />
Розуму не мало!..</p>
<p>Борода такого мати,<br />
Так його любити…<br />
І над свічком, над тим свічком<br />
До губа спалити!..</p>
<p>Ах, веймир! Що Сура скаже?<br />
Що всі люди скажуть?..<br />
Ото дурень старий хусит!<br />
Ще й з руком покажуть…»</p>

<div></div>