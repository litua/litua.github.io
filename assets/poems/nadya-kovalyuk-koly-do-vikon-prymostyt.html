Надя Ковалюк – Коли до вікон примоститься надвечір’я<p>Коли до вікон примоститься надвечір’я<br />
Й народиться найперша із зірок,<br />
Ти заплети мені мереживом надію<br />
В квітучий, оксамитовий вінок.</p>
<p>І поцілунками осип гаряче тіло,<br />
Немов багряним листям восени.<br />
Свої зізнання – з обережністю, невміло<br />
Мені в коліна ніжно поклади.</p>
<p>Заворожи мене солодкими губами,<br />
П’янкими, як троянди пелюстки.<br />
Увесь наш простір оповитий почуттями<br />
Нестримної взаємної жаги.</p>
<p>В твої долоні помістились мої мрії,<br />
Свої ж – у мої коси заплети.<br />
Мені відмовитись від тебе – божевілля,<br />
Бо так кохати вмієш тільки ти.</p>

<div>




</div>

<p>І задзвенять серця акордами любові,<br />
І порідняться душі, як в раю,<br />
І наша карта гладко ляже у долоні,<br />
Бо ми з тобою створимо сім’ю.</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p><a href="http://onlyart.org.ua/wp-content/uploads/2013/07/img2012062908484287.png"></a></p>

<div></div>