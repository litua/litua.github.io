<strong>Володимир Сосюра – Ленін (уривок)</strong>
<p>Чи спів, чи крок маніфестацій,<br />
чи гул моторів з висоти<br />
у шумі теплому акацій, —<br />
завжди, завжди між нами ти.</p>
<p>Чи в шумі кедрів поїзд лине<br />
і з гулом проліта мости,<br />
чи бій гримить за батьківщину, —<br />
завжди, завжди між нами ти.</p>
<p>Чи йде у полі подорожній,<br />
і небо міниться й сія, —<br />
шепочуть губи безтривожно<br />
твоє ім’я.</p>

<div>




</div>

<p>Чи над північним океаном,<br />
де сяйва радісні цвіти,<br />
летять республіки титани, —<br />
завжди, завжди між нами ти.</p>
<p>Як з денним променем колосся,<br />
як з ніжним зором зір огонь,<br />
твоє ім’я ясне злилося<br />
з ім’ям соратника твого.</p>
<p>Злилось, натхненне і крилате,<br />
як поклик огненний в боях,<br />
з ім’ям соратника і брата<br />
твоє ім’я.</p>
<p><em>1938 р.</em></p>

<div></div>