Оксана Осовська – Простіть того, хто Вас кохає,<p>Простіть того, хто Вас кохає,<br />
Кому цей пломінь не на мить.<br />
Того, хто вірить Вам безкрає,<br />
Не осудіть, не остудіть !<br />
Простіть того, хто Вас кохає,<br />
Того, хто не зустрівши б Вас,<br />
Уже б зачах, навік погас,<br />
А так – живе і як палає !<br />
Простіть того, хто Вас кохає,<br />
В чиїм житті Ви – над усе,<br />
Чия душа цей хрест несе,<br />
А ніжність виходу шукає.<br />
Простіть того, хто Вас кохає,<br />
А Вам не сміє нести квітів,<br />
Даруйте літу, що не знає,<br />
Весни, як Ви, в усьому світі !<br />
Простіть того, хто Вас кохає,<br />
Кого жаданням лихоліть<br />
Не Бог, кохання покарає.<br />
А Ви простіть. Чи не простіть !</p>

<div>




</div>

<p>автор: <strong>Оксана Осовська</strong></p>
<p></p>

<div></div>