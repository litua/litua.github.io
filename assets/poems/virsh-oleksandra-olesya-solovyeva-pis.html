<strong>Олександр Олесь – “Солов’єва пісня ллється…”</strong>
<p>Солов’єва пісня ллється,<br />
Розливається в низах,<br />
Соловей лящить, сміється…<br />
Наче… тоне у сльозах.</p>

<div>




</div>

<p>Квітнуть яблуні і груші,<br />
В світлі місячнім тремтять…<br />
Наче… мертвих скорбні душі<br />
В білих саванах стоять.</p>
<p>Вся земля миліша раю…<br />
Шум, пісні і щастя скрізь!<br />
Я дівлюся, я ридаю,<br />
Я не бачу із-за сліз.</p>
<p><em>1906</em></p>

<div></div>