<strong>Семенко Михайль – Фантазоцирк </strong>
<p>Я околений жмутом моїх відчувань.<br />
Але я їй скажу, що вони всі — довкола неї.<br />
Захід над бухтою. Які засліплюючі киреї —<br />
Глянь!</p>

<div>




</div>

<p>Електрика довкола сопки — вдалині,<br />
в тумані — фантазоцирк.<br />
Ще торік ця аналоґія нас смішила.<br />
На стіл забравсь прекомічний —<br />
моя панна впустила —<br />
Цуцик.</p>
<p>Хутко Велике свято. Що тепер робиться дома?<br />
Я жду не діждусь, як оздобить спини травиця.<br />
Чому ж, чому розбиває і зм’якшує крицю<br />
Втома?</p>
<p>22. III. 1917. Владивосток</p>

<div></div>