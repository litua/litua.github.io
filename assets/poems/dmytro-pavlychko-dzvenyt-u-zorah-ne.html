<strong>Дмитро Павличко – “Дзвенить у зорах небо чисте…” </strong>
<p>Дзвенить у зорах небо чисте,<br />
Палає синім льодом шлях.<br />
Неначе дерево безлисте,<br />
Стоїть моя душа в полях.</p>
<p>Як надійшла щаслива доля,<br />
Збудила весняну снагу,<br />
Моя душа, немов тополя,<br />
Зазеленіла на снігу.</p>

<div>




</div>

<p>Як надійшла любов справдешня,<br />
Хлюпнула пригорщу тепла,<br />
Моя душа, немов черешня,<br />
Понад снігами зацвіла.</p>
<p>Як надійшла і засіяла<br />
Та дружба, що живе в літах,<br />
Моя душа над снігом стала,<br />
Неначе яблуня в плодах.</p>
<p>***</p>

<div></div>