Алла Жабокрик – а він колись був просто перехожим.<p>а він колись був просто перехожим. а він колись був попросту ніким.<br />
він був безликим,сірим,на всіх схожим.для мене був,здавалося, пустим.</p>
<p>а я колись шукала, мов прокляття, своє кохання. Боже, та чому<br />
я взріла всіх, а лиш його останнім? а лиш його закинула в пітьму.</p>
<p>а я тоді металася між світлом. шукала щось, втрачаючи себе.<br />
він вже тоді ставав для мене світом. а я наївна думала — мине.</p>
<p>а я його, не знаючи, віддала. а я його прогнала навіть з сну,<br />
о, Господи, якби ж тоді я знала, що я тепер лише його молю.</p>
<p>що я тепер не зводжу з нього очі. що він мені являється один.<br />
що він щодня, щохвилі та щоночі наповнює мій віроломний плин.</p>

<div>




</div>

<p>що тільки він тепер мені натхнення.що тільки він єдиний на яву.<br />
що він моє сакральне одкровення. що тільки ним я зараз лиш живу.</p>
<p>що він мій біль, моя печаль і радість. моя спокуса, суть моїх речей.<br />
що він тепер моє смирення й слабість. що він один в мені тепер пече.</p>
<p>о, Господи, якби ж я тільки знала, яким без нього світ буде німим<br />
то краще я б його не зустрічала. то краще він би був мені пустим.</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>