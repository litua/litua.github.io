Сосюра Володимир – Літо<p>Ходить літо берегами<br />
в шумі яворів,<br />
і замовкнув над полями<br />
журавлиний спів.</p>
<p>В хвиль блакитнім прудководді<br />
сонце порина…<br />
і в барвистім хороводі<br />
одцвіла весна.</p>
<p>Тане хмарка кучерява<br />
в небі голубім.<br />
Мліє день, і мліють трави<br />
в лузі запашнім.</p>

<div>




</div>

<p>Але труд забув про втому,<br />
про квіток печаль,<br />
і у полі золотому<br />
дзвонить гостра сталь.</p>
<p>Суне силою своєю,<br />
як грози потік,<br />
і прощаються з землею<br />
колоски навік…</p>
<p>Та ніхто із них не знає,<br />
що в хвилини злі<br />
з їх печалі виростає<br />
радість на землі.</p>
<p>1951</p>
<p>автор: <strong><a href="http://onlyart.org.ua/?page_id=8276">Сосюра Володимир</a></strong></p>

<div></div>