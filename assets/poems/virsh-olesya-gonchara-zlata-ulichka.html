<strong>Олесь Гончар – Злата улічка</strong>
<p>Камінь розігрітий аж пашить.<br />
Втомлений, замислений іду.<br />
Повнить сонце Улічку Злату,<br />
Сонцю тут подобається жить.<br />
Втомлений, замислений іду.</p>
<p>Прага, Праго, мій слов’янський град!<br />
Через смерть, і горе, і біду<br />
Я пробивсь до тебе з-за Карпат,<br />
Мужність вніс на Улічку Злату.<br />
Втомлений, замислений іду.</p>

<div>




</div>

<p>Біла чешка вийшла на балкон,<br />
А мені перед очима — Грон,<br />
Кров’ю писані в снігах сліди<br />
Тих, що йшли… А не дійшли сюди.<br />
Не забудь їх, вуличко злата!</p>
<p>Мирний чех бруківку заміта —<br />
В небі ясно, ані туч, ні хмар.<br />
Біла, як та вишенька в саду,<br />
Чешка усміхається: наздар**<br />
Втомлений, замислений іду.</p>
<p>Не забудь їх, вуличко злата —<br />
Не забудь їх, чешко молода!</p>
<p><em>1945, Прага</em></p>

<div></div>