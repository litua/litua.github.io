<strong>Герасим’юк Василь – На березі він вогонь розклав…</strong>
<p>На березі він вогонь розклав.<br />
Петро в човні не знаходив місця<br />
і кинувся в море, добрався вплав<br />
апостол, що тричі його зрікся.</p>

<div>




</div>

<p>На землю ступив, хитку від сльози.<br />
Стрічає, цілує Син Чоловічий.<br />
І мовить: “Ягнята мої паси”.<br />
Говорить тричі.</p>
<p>Та перша Воскреслого бачила ти.<br />
Не зразу впізнала, від сліз незряча.<br />
Встав з гробу</p>
<p>і з неба мав зійти.</p>
<p>і знов запитати: “Чого ти плачеш,</p>
<p>Маріє?”</p>

<div></div>