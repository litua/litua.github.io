<strong>Іван Франко – Гiмн</strong>
<p>Вiчний революцйонер –<br />
Дух, що тiло рве до бою,<br />
Рве за поступ, щастя й волю,<br />
Вiн живе, вiн ще не вмер.<br />
Нi попiвськiї тортури,<br />
Нi тюремнi царськi мури,<br />
Анi вiйська муштрованi,<br />
Ні гармати лаштованi,<br />
Нi шпiонське ремесло<br />
В грiб його ще не звело.</p>
<p>Вiн не вмер, вiн ще живе!<br />
Хоч вiд тисяч лiт родився,<br />
Та аж вчора розповився<br />
I о власнiй силi йде.<br />
I простується, мiцнiє,<br />
I спiшить туди, де днiє;<br />
Словом сильним, мов трубою<br />
Мiлiони зве з собою,-<br />
Мiлiони радо йдуть,<br />
Бо се голос духа чуть.</p>

<div>




</div>

<p>Голос духа чути скрiзь:<br />
По курних хатах мужицьких,<br />
По верстатах ремiсницьких,<br />
По мiсцях недолi й слiз.<br />
I де тiльки вiн роздасться,<br />
Щезнуть сльози, сум, нещастя.<br />
Сила родиться й завзяття<br />
Не ридать, а добувать,<br />
Хоч синам, як не собi,<br />
Кращу долю в боротьбi.</p>
<p>Вiчний революцйонер –<br />
Дух, наука, думка, воля –<br />
Не уступить пiтьмi поля.<br />
Не дасть спутатись тепер.<br />
Розвалилась зла руїна,<br />
Покотилася лавина,<br />
I де в свiтi тая сила,<br />
Щоб в бiгу її спинила,<br />
Щоб згасила, мов огень,<br />
Розвидняющийся день?</p>

<div></div>