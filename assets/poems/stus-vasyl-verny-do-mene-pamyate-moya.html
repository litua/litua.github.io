Стус Василь – Верни до мене, пам’яте моя…<p>Верни до мене, пам’яте моя,<br />
нехай на серце ляже ваготою<br />
моя земля з рахманною журбою.<br />
Хай сходить співом горло солов’я<br />
в гаю нічному. Пам’яте, верни<br />
із чебреця, із липня жаротою.<br />
Хай яблука останнього достою<br />
в мої, червонобокі, виснуть сни.<br />
Нехай Дніпра уроча течія<br />
бодай у сні у маячні струмує,<br />
і я гукну. І край мене почує.<br />
Верни до мене, пам’яте моя.</p>

<div>




</div>

<p>автор: <strong><a href="http://onlyart.org.ua/?page_id=7510">Стус Василь</a></strong></p>

<div></div>