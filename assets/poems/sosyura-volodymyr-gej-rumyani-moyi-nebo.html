Сосюра Володимир – Гей, рум’яні мої небокраї…<p>Гей, рум’яні мої небокраї,<br />
ви, міста, гомінливі кругом!<br />
По країні весна пролітає<br />
і шумить журавлиним крилом.</p>
<p>Пролітає над полем, над гаєм,<br />
сипле квіти з ясного чола.<br />
їй у відповідь серце співає,<br />
стільки в ньому і світла, й тепла!</p>

<div>




</div>

<p>Вся вона, як усмішка дитини,<br />
як усмішка дитини у сні…<br />
І пливуть, як веселки, години,<br />
і вітання, й музика, й пісні.</p>
<p>Хай сніги простяглися безкраї,<br />
сиві хмари закрили блакить,-<br />
по країні весна пролітає<br />
і крилом журавлиним шумить.</p>
<p>1938</p>
<p>автор: <strong><a href="http://onlyart.org.ua/?page_id=8276">Сосюра Володимир</a></strong></p>

<div></div>