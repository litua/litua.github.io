<strong>Антонич Богдан-Ігор – До істот з зеленої зорі</strong>
<p>Закони “біосу” однакові для всіх:<br />
народження, страждання, смерть.<br />
Що лишиться по мені: попіл слів моїх,<br />
що лишиться по нас: з кісток трава зросте.</p>

<div>




</div>

<p>Лисиці, леви, ластівки і люди,<br />
зеленої зорі черва і листя<br />
матерії законам піддані незмінним,<br />
як небо понад нами синє і сріблисте!</p>
<p>Я розумію вас, звірята і рослини,<br />
я чую, як шумлять комети і зростають трави.<br />
Антонич теж звіря сумне і кучеряве.</p>
<p>18 травня 1935</p>

<div></div>