Малишко Андрій – Ти мене накличешся ночами…<p>Ти мене накличешся ночами,<br />
Несучи розлуку за плечами,<br />
І навиглядаєшся одна.<br />
Настраждаєшся в своїй надії,<br />
Пригадаєш літа молодії,<br />
Рідну землю, де гуде війна.</p>
<p>Ти не можеш бачити здалека,<br />
Як в’ялить негода, сушить спека.<br />
Танки мнуть, вкриває бою мла<br />
Землю ту, що, потом перемита,<br />
У садах, у сивих копах жита,<br />
У цвітах, як райдуга, цвіла.</p>

<div>




</div>

<p>Нам не легко йти до свого дому<br />
Через мертвих, через блиски грому,<br />
Через ніч,— прожекторів мечі,<br />
В битві, в сні, у підступах, в облозі.</p>
<p>Ти іще наличешся в тривозі<br />
І навиглядаєшся вночі!</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>