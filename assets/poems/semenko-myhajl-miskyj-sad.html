<strong>Семенко Михайль – Міський сад </strong>
<p>Буду ходити у міський сад.<br />
Там кабаре і фарс.<br />
Люблю, коли в душу просковзує гад —<br />
Тоді так багато фраз.</p>

<div>




</div>

<p>Ха. Збоку червона карусель<br />
Серед общипаних запльованих кущиків.<br />
Хрипить катеринка, скільки п’яних трелів<br />
Ніби зграя веселих маленьких цуциків.</p>
<p>На веранді струнних квартет.<br />
Я — поет.</p>
<p>23. IV. 1917. Владивосток</p>

<div></div>