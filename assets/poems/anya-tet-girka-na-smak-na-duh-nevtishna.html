<strong>Аня Тет – Гірка на смак, на дух – невтішна…</strong>
<p>Гірка на смак, на дух – невтішна<br />
Чи то довільно, чи мимохіть<br />
Живе між нами – холодна тиша<br />
Ось уже декілька століть..</p>

<div>




</div>

<p>Бентежить душі, хвилює очі<br />
І загортає в сувій тривог..<br />
Холодна тиша: безжально, мовчки<br />
Хоронить мрію – одну на двох..</p>
<p>І ширить відчай .. І розпач сіє ..<br />
Все зводить стіни .. Стискає груди<br />
І гаснуть свічі .. І віра тліє ..<br />
У те, що все ще, в нас добре буде..</p>

<div></div>