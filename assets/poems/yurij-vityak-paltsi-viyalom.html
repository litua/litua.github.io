<strong>Юрій Вітяк – Пальці віялом…</strong>
<p>Пальці віялом…<br />
Правда діями,<br />
Друзів лихом усіх переміряно…<br />
І смішною здається корида –<br />
Я іду, як ішла Атлантида.<br />
Перекроюю криком кремінь<br />
Черстволюдства і любствочерства,<br />
Чернь дістала блаженства перстом,<br />
Затягнула моралі ремінь.<br />
У мені два мене і два інших –<br />
Від добра – до добра притягання;<br />
По загостреній долею грані,<br />
Просуваюсь, не звівши рахунки.<br />
Ані з ким, ані з чим.<br />
Невблаганний<br />
Я втопивсь у собі, як Титанік,<br />
Во лжеістинах ясного виду –<br />
Знову йду, як ішла Атлантида.</p>

<div></div>