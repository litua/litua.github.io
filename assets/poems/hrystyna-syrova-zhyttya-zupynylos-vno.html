Христина Сирова – Життя зупинилось вночі, о пів на осінь.<p>Життя зупинилось вночі, о пів на осінь.<br />
Моторошно, сиро і зовсім не хочеться пити.<br />
Ти протермінований. Чуєш? В сенсі буття та відносин.<br />
Тобою не гояться рани, і втратився потяг любити.</p>
<p>Зайнятись би вишивкою. Стібками стягати нерви.<br />
Завернувшись у плед, пити холодне латте.<br />
А якщо, я не призначена аби йти на жертви?<br />
Або забагато вкладала сили в не те…</p>
<p>Може, знімеш з мене уявні кайдани?<br />
Можливо піднімешся й сам, нарешті, з колін?<br />
Життя, як банальна, бразильська драма<br />
Тільки тоді, коли сам не вилазиш з руїн.</p>

<div>




</div>

<p>автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>