<strong>Іван Франко – «Незрячі голови наш вік кленуть…»</strong>
<p>Незрячі голови наш вік кленуть,<br />
В котрім, говорять, перед правом сила,<br />
А чесній думці перетяті крила,<br />
А правду й волю, як звіра, женуть.<br />
Та що ж то – право? Право – се лиш сила,<br />
А сила – право, се закон природи.<br />
В житті лиш сила ломить перешкоди,<br />
До лету вгору розпускає крила.<br />
Та що ж се – сила? Лиш п’ястук та збруя?<br />
А серця вашого огонь святий,<br />
А думка, що світи нові будує,<br />
А волі вашої залізні крила,<br />
А переконань, правди блиск яркий –<br />
Чи ж се не також непропаща сила?</p>

<div>




</div>

<p>1880</p>

<div></div>