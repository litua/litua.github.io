Малишко Андрій – Теслярі<p>Теслярі робили мости<br />
На Дніпрі, і Дінці, і на тихому Збручі,<br />
І могли б мости бурю пронести,<br />
Кленові, соснові, дубові негнучі.</p>
<p>Танки повзли і підвід ключі,<br />
Артилеристи везли “катюшу”,<br />
І гули мости вдень і вночі,<br />
Як би сказати, за милу душу.</p>
<p>Тесля сидить на бережку,<br />
Курить махорку, думу гадає:<br />
Як він звалить дубину важку<br />
Десь на Одері а чи на Дунаю.</p>

<div>




</div>

<p>За троє літ, як за довгий вік,<br />
Дорога кленова лежить за даллю.<br />
Вчора генерал сказав: — Оце чоловік<br />
Дивись, нагородять іще й медаллю.</p>
<p>А потім війна на спад потече,-<br />
Земля зажадає літнього грому,<br />
І він сокиру візьме на плече<br />
І по своїх же мостах піде додому.</p>
<p>І нехай хто скаже, що він не воював,<br />
З ранку до ночі не тратив сили,<br />
Як із шістнадцяти рідних держав<br />
По його мостах народи ходили!</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>