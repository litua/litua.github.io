<strong>Павло Мовчан – Мить (“Не відокремитись, а злитись…”) </strong>
<p>Не відокремитись, а злитись,<br />
не відступитись, а прийти<br />
до того дня, до тої миті,<br />
коли ти — я, а я — це ти.<br />
А нам на двох і крихти стане,<br />
і лиха стане нам на двох,<br />
якщо в тобі — та моя рана<br />
болітиме, не дай нам бог!<br />
Якщо в мені твоя розпука<br />
та білий світ перечорнить<br />
і горе заламає руки, —<br />
я знатиму, що це — та мить!</p>

<div>




</div>

<p>***</p>

<div></div>