<strong>Семенко Михайль – Ми</strong>
<p>Чую кроки. Важкі<br />
чую кроки. Тяжкі<br />
чую стони. Он там<br />
чую стони. Не нам<br />
ці зітхання. Любіть<br />
своє, ви його створили<br />
й воно належить вам<br />
чи нам<br />
спокутувати гріх?<br />
Це наш сміх.<br />
Чуєте наші кроки<br />
кроки молодих ніг?<br />
Ми шукаємо собі місця<br />
прудконогі олені<br />
і повинні знайти його<br />
там, звідки стони,<br />
де безкровна смерть —<br />
ми, ми — молоді авіатори<br />
майбутнього.</p>

<div>




</div>

<p>8. XII. 1913. Київ</p>

<div></div>