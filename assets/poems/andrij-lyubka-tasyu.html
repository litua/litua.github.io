Андрій Любка – Тасю<p>-тасю-<br />
а пам’ятаєш тасю<br />
у кнайпах старого львова<br />
була філіжанка кави<br />
і горнятко чаю<br />
а я чомусь біля гальби пива<br />
хотів тобі розказати<br />
про вихор у круговерти<br />
про те се і всіляку нісенітницю<br />
читав тобі тексти<br />
про піхви пахучу пустку<br />
про сперми співоче соло<br />
а ти просто сміялася з мене<br />
-наче дитина-</p>
<p>немає бароко суцільна еклектика<br />
немає поетів одні пияки<br />
минає осінь лишаються секти та<br />
деякі ґанджі бодай би вони</p>

<div>




</div>

<p>-тасю-<br />
день розпочато і пляшку почато<br />
ти далеко і ніч і чай<br />
а пам’ятаєш я роздягав тебе<br />
наші розмови про мистецтво<br />
про іншу хрінь і зливу<br />
про польські лейтмотиви у антонича<br />
-(був такий поет)-<br />
і про любов і про наркотики<br />
ти ще сказала<br />
що удвох можна втратити сенс<br />
і я погодився і живу<br />
без тебе наче без сенсу<br />
наче без сну і наче без сексу без тебе<br />
але знай:<br />
між політикою і порносайтами<br />
між навчанням і пивом<br />
я однозначно обираю тебе<br />
наче останні набої<br />
наче останню надію<br />
-тасю-</p>
<p>немаєбарокосуцільнаеклектика<br />
немаєпоетіводніпияки<br />
минаєосіньлишаютьсясектита<br />
деякіґанджібодайбивони</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>