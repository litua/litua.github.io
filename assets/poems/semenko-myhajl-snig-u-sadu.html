<strong>Семенко Михайль – Сніг у саду </strong>
<p>Місяці жду.<br />
Мені без нього лячно.<br />
Сніг забіліє в самотнім саду —<br />
Серце заб’єсь доброзичливо і вдячно.<br />
Пусто і тоскно ніччю в селі.<br />
Я тут чужий і настроєний ворожо.<br />
Дивлюсь з порога на далекий ліс<br />
І хочеться бути замість Дуная сторожем.<br />
І хто повірить — що я народився тут!<br />
Скільки вдень на селі галасів.<br />
Який чужий, чужий мені цей статут.<br />
Дитинячих відчувань не зосталося.<br />
Око не звикне, в темряві мені лячно.<br />
Боже, сніг ледве біліє в саду.<br />
На душі — якась моторошність. Мрячно.<br />
Місяця жду.</p>

<div>




</div>

<p>***</p>

<div></div>