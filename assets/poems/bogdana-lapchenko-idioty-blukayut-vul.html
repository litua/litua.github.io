<strong>Богдана Лапченко – Ідіоти блукають вулицями…</strong>
<p>Ідіоти блукають вулицями,<br />
Разом з ними їх коханки.<br />
Ходять, шукають себе до ранку,<br />
Усміхаються комусь на світанку,<br />
Вигукують: “Це – ми! Це – ми!”.<br />
Бавляться, очі свої ховають дивні,<br />
Зараховують іспити, заліки,<br />
У кав’ярні замовляють столики,<br />
Лікують в нирках коліки,<br />
В музеях шукають мамонта бивні…<br />
Скільки їх поруч існує з нами?<br />
Ми – нормальні? Чи ідіоти?<br />
Ходим в школу, чи на роботу…<br />
Не міняється світ ні на йоту.<br />
Не лікуються кляті шрами.</p>

<div></div>