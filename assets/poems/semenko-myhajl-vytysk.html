<strong>Семенко Михайль – Витиск </strong>
<p>Ах, розумієте — нудьга наринула —<br />
Що я не такий, як всі.<br />
Ночі опошлені доля кинула<br />
У парку з серцем наодинці.</p>
<p>Я почував, як мати плакала<br />
У ночі блакитних зим.<br />
Тоді душа моя самотньо капала —<br />
Колу про смуток я розповім?</p>

<div>




</div>

<p>Ах, розумієте — доля закинула<br />
Мене не в красний Рим.<br />
Нудьга, нудьга на серце ринула<br />
Потоком смертельно злим.</p>
<p>Може, в житті я встигну кинути<br />
Лише витиск в вогкій росі.<br />
Ах, розумієте — не вине серце тиснути,<br />
Бо я не такий, як всі…</p>
<p>18. VIII. 1916. Владивосток</p>

<div></div>