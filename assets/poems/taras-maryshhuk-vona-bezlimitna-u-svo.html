<strong>Тарас Марищук – Вона безлімітна у своїй ніжності…</strong>
<p>Вона безлімітна у своїй ніжності,<br />
коли робить мені каву напівоголена,<br />
це особлива нота інтимності,<br />
коли вона красива, навіть втомлена.</p>
<p>Вона прекрасна у своїй оголеності —<br />
бо, оголене не тільки тіло, а й душа.<br />
Вона прекрасна коли робить мені каву,<br />
а я розповідаю їй про те, як люблю — у віршах,<br />
а вона додає у каву краплі своєї закоханості.</p>

<div>




</div>

<p>І ось так ми живемо,<br />
п’ємо каву у цій нічній темноті,<br />
кожну ніч на ранок чекаємо,<br />
у цій особливій інтимності:</p>
<p>аромат кави, кухня наповнена її теплом,<br />
запах її тіла та середовище спокою.<br />
Вона стала моїм ідолом, і навіть ідеалом:<br />
ніжно-теплою, єдиною потрібною.</p>

<div></div>