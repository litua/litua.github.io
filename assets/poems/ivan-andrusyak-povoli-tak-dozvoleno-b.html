Іван Андрусяк – поволі – так дозволено було…<p>поволі — так дозволено було —<br />
земля й вода мінялися місцями<br />
і ти не знав оракули чи грами<br />
тобі прогнозували западло</p>
<p>верстав як тать історію судин<br />
мажорних крил розтрощене суцвіття<br />
немовби залишаючись один<br />
на ціле неголене підборіддя</p>

<div>




</div>

<p>викреслював закони вороття<br />
в потребу жити як потребу прози<br />
щоб деревіло в затінку життя<br />
як струп академічної залози</p>
<p>щоб тільки зупинився і тоді<br />
земля й вода мінялися місцями<br />
на циркулі чужої мелодрами<br />
накресленої ломом по воді</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>