Томаш Деяк – униз течією вужі збиваються в зграї…<p>униз течією вужі збиваються в зграї<br />
з річок у ріки, із рік у солоні води<br />
течуть і течуть не спиняючись, утікають<br />
лишають міста, узлісся, мости. Підходить</p>
<p>їм час іти. І виразніше чується цокіт<br />
сріблястих ратиць, здіймається трактами порох<br />
гострішає кут між стрілками але поки<br />
старе і нове крокують мов сестри поручзавжди озираючись бачиш в пилу за спиною</p>
<p>обличчя-рядки-перемоги-поразки-виклики<br />
і часом буває і час біля тебе зупиниться<br />
стрільне цигарку, поділиться щиро плітками</p>
<p>усього достатньо було, і “хтозна” попереду<br />
складати усе по полицях даремно й клопітно<br />
і тішиш себе невіданням і химерами<br />
і міряєш-міряєш-міряєш Землю кроками</p>
<p>рахуєш ці кроки, збиваєшся з ліку, згадуєш…<br />
спіткнувшись смієшся намацавши нові гулі<br />
кидаєш усі підрахунки, ховаєш racio<br />
і дякуєш всім, хто з тобою летів на кулі</p>

<div>




</div>

<p>навколо Сонця. Кожному-кожному-кожному<br />
хто посміхався, хто кидав услід каменя<br />
свідомий того, що так з усіма подорожніми<br />
і часом буває тихо, а часом – гамірно</p>
<p>ратиці цокають ближче, а значить першого<br />
усі ми прокинемось іншими, в новий дім<br />
в’їдуть на конях звершень нові вершники<br />
ті що в сідлі, а не ті що ідуть під ним</p>
<p>автор:<strong> <a href="http://onlyart.org.ua/?page_id=46086">Томаш Деяк</a></strong></p>
<p></p>

<div></div>