<strong>Степан Руданський – Сам поїду!</strong>
<p>Що заслабне, було, жид<br />
І рабина просить,<br />
Рабин тілько з-за дверей<br />
Палицю виносить<br />
Та й пахолка свого шле<br />
З нею до слабого…<br />
От пахолок курував<br />
Жида не їдного.<br />
Аж раз якось довелось<br />
Слабу курувати;<br />
От пахолок і прийшов,<br />
Щоб палицю взяти.<br />
А той каже: «Хто слабий?<br />
Чи жид, чи жидівка?»<br />
«Не жид,— каже,— а їдна<br />
Молода жидівка».<br />
Рабин живо із стільця,<br />
Палиці й ні сліду.<br />
«Живо коні! У, біда!<br />
Сам,— каже,— поїду!»</p>

<div></div>