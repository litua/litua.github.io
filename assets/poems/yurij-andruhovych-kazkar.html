Юрій Андрухович – Казкар<p>Я міг би гнати тепле стадо —<br />
мене б життя кудись несло,<br />
або пізнав би легко й радо<br />
просте корисне ремесло.<br />
І так лічив би добрі днини,<br />
а дзиґарі з високих веж<br />
мене хвалили 6 щогодини:<br />
«Ти мудро й праведно живеш,<br />
якщо живеш, якщо живеш!»<br />
А я — не той, бо родом з райдуг<br />
і я махнув на похвали —<br />
мене ви знаєте як зайду,<br />
а все ж зовете за столи!<br />
Адже в мені бринить як свято<br />
земних історій вічний рух:<br />
про серце, вірне і завзяте,<br />
про творче диво теплих рук,<br />
про незугарне і прегарне,<br />
про сонний сад і жах темниць,<br />
про дівчину з очима сарни,<br />
що виросла в краю суниць,<br />
про двоголосся неба й хліба,<br />
коли у небі віщий птах,<br />
коли духмяна груша липня<br />
в листках повисне і в літах,<br />
а я повім коханій так:<br />
ти — достеменна як сльоза<br />
найтонша лагідна лоза<br />
ти — океан для корабля<br />
розкішна маревна земля<br />
ти — і колиска і труна<br />
найчарівливіша струна</p>

<div>




</div>

<p>в тобі живе моя луна<br />
моя небесна борозна<br />
я — просто пісенька твоя<br />
моє світило золоте<br />
холодний і бездарний я<br />
коли без тебе все не те<br />
і світ як плід у нас надвоє<br />
аж ми ласуємо обоє</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>