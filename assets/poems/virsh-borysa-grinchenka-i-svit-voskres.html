<strong>Борис Грінченко – І світ воскрес!</strong>
<p>І світ воскрес! І, працівник великий,<br />
Устав орач і плуг важкий підняв.<br />
Де був колись пустир одвічно-дикий,—<br />
Він борозну найпершу проорав.</p>
<p>І цілини великі скиби чорні<br />
Лягли в степу. Насіння золоте<br />
Впаде на їх,— на ниві неозорній<br />
Хліб дорогий, налившися, зросте.</p>

<div>




</div>

<p>Нехай росте, пиша на нашім полі!<br />
Колись і ти, сівачу правди й волі,<br />
На рідний степ повинен ще прийти.</p>
<p>Чи прийдеш ти? Лежить земля без діла,<br />
Країна вся неначе заніміла —<br />
Чому ж не йдеш? Чому загаявсь ти?</p>
<p><em>1888</em></p>

<div></div>