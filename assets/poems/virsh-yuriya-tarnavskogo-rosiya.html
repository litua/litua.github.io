<strong>Юрій Тарнавський – Росія</strong>
<p>Країно, що страждаєш на комплекс материнства<br />
і обмотуєш інші нації колючим дротом своєї любови,<br />
хіба не знайдеться серед твоїх синів<br />
хоч одного, який сказав би: “Залиши їх, мамо!”</p>
<p>Країно-велетню, ти живишся безборонними книжками,<br />
мов немовлятами в дитинцях бібліотек —<br />
я жив би й мільйон років, щоб пройти тебе до краю,<br />
опираючися на ніж, як на друга плече.</p>

<div>




</div>

<p>Самостійні, мов непорочні, держави сплять в м’яких</p>
<p>ліжках своїх границь,</p>
<p>зі столицями напіввідкритими, як уста,<br />
а з-за обрію нахиляється до них твій косоокий Христос,<br />
з солоним медом сифілісу на губах.</p>
<p><em>10.02.1970</em></p>

<div></div>