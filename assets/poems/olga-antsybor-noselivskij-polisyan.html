<strong>Ольга Анцибор – Носелівській «Полісяночці»</strong>
<p>Подруги мої – пташки співочі,<br />
Голоси – натягнута струна,<br />
Про кохання, про жалі дівочі,<br />
Лине пісня, ніжна як весна.</p>
<p>Про село далеке і про матір,<br />
Що живе у тім селі сама,<br />
Про біленькі українські хати,<br />
І що скроні вкрила вже зима.</p>

<div>




</div>

<p>Про кохану неньку-Україну,<br />
Про її простори і поля,<br />
Як життя проноситься невпинно,<br />
Як буяє зеленню земля.</p>
<p>Душі ваші – золоті криниці,<br />
Срібні голоси – добра сини,<br />
То ж співайте вічно чарівниці,<br />
Не зими чекайте, а весни.</p>
<p>Прославляйте край наш калиновий,<br />
Мову солов’їну і дзвінку,<br />
Батьківщину милу барвінкову,<br />
Наче юну дівчину в вінку.</p>

<div></div>