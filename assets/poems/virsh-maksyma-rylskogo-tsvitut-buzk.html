<strong>Максим Рильський – Цвітуть бузки, садок біліє…</strong>
<p>Цвітуть бузки, садок біліє<br />
І тихо ронить пелюстки,<br />
Напівзабуте знову мріє,<br />
Як помах милої руки.</p>

<div>




</div>

<p>У небі вітер кучерявий<br />
Колише теплую блакить,<br />
І на землі гойдає трави,<br />
І затихає, й знов шумить.</p>
<p>І раптом схоплює на крила<br />
Хвилясті співи журавлів, —<br />
І давня казка, вічно мила,<br />
Зринає крізь хвилястий спів.</p>
<p><em>1911-1918</em></p>

<div></div>