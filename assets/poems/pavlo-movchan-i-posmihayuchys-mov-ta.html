<strong>Павло Мовчан – “І, посміхаючись, мов танув…” </strong>
<p>І, посміхаючись, мов танув,<br />
і перетворювавсь у рух.<br />
І відкривав не вуха — рани,<br />
аби поглибити свій слух.<br />
І затверділе зверху тіло<br />
зчищав, мов кору. Щоб відчуть,<br />
як поторкає звечоріло<br />
повітря сиза каламуть.<br />
І слухав, розчинивши тіло,<br />
як в серці промінь затверділий,<br />
немов накільчений, росте.<br />
Повітря зашерха густе…<br />
Але вихоплюється слово<br />
від захвату, що тобі знову<br />
вертає свіжі почуття.<br />
Кричиш: — Весна! — І світлим словом<br />
промірюєш глибінь життя.</p>

<div>




</div>

<p>***</p>

<div></div>