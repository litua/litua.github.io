<strong>Микола Вінграновський – Елегія</strong>
<p>Літа жадань, літа сум’ять і знади!<br />
Усе, усе — водою з-під човна.<br />
Страждай і плач тепер, моя ти сладо,<br />
Журись журбою серця і чола.</p>

<div>




</div>

<p>Оце і все із поля наших снів.<br />
Скінчилися обжинки навіжені.<br />
Я накосив лиш нервів добрий сніп<br />
Та вимолотив радощів півжмені.</p>
<p>Та ще надія б’ється в голосіннях!<br />
Та ще любов біжить у манівці,<br />
Як та сльоза, підпалена промінням,<br />
По вечоровій стомленій щоці.</p>
<p><em>1962</em></p>

<div></div>