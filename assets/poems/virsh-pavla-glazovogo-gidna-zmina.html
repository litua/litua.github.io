<strong>Павло Глазовий – Гідна зміна</strong>
<p>Бюрократ у школу дзвонить і гукає гнівно:<br />
— Поясніть мені, будь ласка, Катерино Львівно,<br />
Це чому в мого Валерки зошит весь у двійках?<br />
— Бо писати він не вміє строго по лінійках.<br />
Чи то вправи, чи диктанти, — все він без розбору<br />
Навскосяк, через лінійки тягне знизу вгору. —<br />
Бюрократ кричить: — Для двійок все це не причина!<br />
Резолюції писати учиться хлопчина!</p>

<div></div>