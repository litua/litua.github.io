<strong>Ольга Анцибор – Сніг</strong>
<p>Твої сліди засипав сніг.<br />
Ти був в моїм житті, чи снився?<br />
Твій образ наяву чи в сні<br />
В тумані сивім розчинився?</p>

<div>




</div>

<p>В моїй душі щемка печаль,<br />
Сум, гіркота і спогад грішний,<br />
І жаль мені, так щиро жаль,<br />
Що сніг засипав погляд ніжний.</p>
<p>Не бачу вже твоїх очей,<br />
Лиш голос чую в телефоні,<br />
І тане шал палких ночей,<br />
Мовби сніжинка на долоні.</p>

<div></div>