Алла Жабокрик – я серце стер у пошуках тебе…<p>я серце стер у пошуках тебе<br />
я губи пік об інших, не коханих<br />
я їм читав надвечір щось святе<br />
а потім пив. і днями. і ночами.<br />
я виглядав у них одну тебе</p>
<p>я був сліпий до їх шальних очей<br />
в поривах жити, я боявсь померти<br />
бо в світі цім ще не відчув тебе<br />
для тебе я життя все ладен стерти<br />
мій тихий біль. солодкий сум ночей.</p>
<p>я серце стер у пошуках тебе.<br />
знайдись мені.і будь мені востаннє<br />
знайдись мені. а інше все пусте<br />
бо ти душа моя, бо ти моє кохання<br />
я в світі цім шукав одну тебе.</p>

<div>




</div>

<p>автор: <strong><a href="http://onlyart.org.ua/?page_id=44244">Алла Жабокрик</a></strong></p>
<p></p>

<div></div>