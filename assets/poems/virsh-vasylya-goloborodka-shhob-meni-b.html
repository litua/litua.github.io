<p>Щоб мені боліло, я відчинятиму правдиві двері,<br />
а зайду зовсім не туди, куди йшов.<br />
І тоді з’явиться біль, і я не знатиму,<br />
куди сховати ту блискучу монету,<br />
щоб і сам не бачив :<br />
зашити в пухову перину,<br />
кинути в копицю сіна<br />
чи покласти на дорозі, щоб сороки вкрали ?<br />
Виміняю мою блискучу монету на коника,<br />
зачну свистіти, може, подумаю, що мені не болить,<br />
бо на глиняному конику хіба далеко поскачеш !</p>
<p>

</p><div></div>