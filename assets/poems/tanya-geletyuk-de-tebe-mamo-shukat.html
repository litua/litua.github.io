<strong>Таня Гелетюк – Де тебе, мамо, шукать?..</strong>
<p>– Мамо, матусечко рідна,<br />
Де тебе, люба, шукать?<br />
Я тебе хочу побачить,<br />
Скільки всього розказать…<br />
…Знову шум, знову гам,<br />
Знову крики лунають,<br />
Там, на кухні в диму,<br />
Де про щось розмовляють.<br />
На столі попільничка<br />
І пляшки від вина…<br />
Тут сидить чиясь мама<br />
І сидить не одна.<br />
Поруч друзі веселі,<br />
Вірні й п’яні дружки<br />
Розливають горілку<br />
У немиті чашки…<br />
І ця мама сидить<br />
Й гучно пісню співає,<br />
І радіє гостям,<br />
І вино наливає…<br />
А десь зовсім далеко<br />
І так близько від неї,<br />
Син малесенький спить,<br />
Не діждавшися нені…<br />
У куточку квартири<br />
Його тиша обняла,<br />
У куточку притону<br />
На руках колисала…<br />
Не матуся йому<br />
Пісню тиху співала,<br />
І не пестила ніжно,<br />
Не вона цілувала…<br />
Не вона і ніхто!<br />
А кому ж дитя треба? —<br />
Ні близьким, ні чужим<br />
Від землі і до неба…<br />
Не варила матуся борщі,<br />
І сорочечку білу не прала,<br />
Не ходила із сином в кіно,<br />
І у парку також не гуляла.<br />
І не плакала навіть тоді,<br />
Коли сина у неї забрали,<br />
Й «позбавляєм батьківських вас прав»<br />
На останок тривожно сказали….<br />
І не знає, напевно, вона<br />
І цікавитись навіть не буде,<br />
Де сьогодні дитина її?..<br />
Вип’є чарку вина і забуде.<br />
Не почує, як рідна душа<br />
Буде слізно і гірко питати:<br />
– Мамо, матусю моя,<br />
Де тебе в світі шукати?..</p>

<div></div>