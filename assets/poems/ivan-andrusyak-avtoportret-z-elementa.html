Іван Андрусяк – Автопортрет з елементами розпачу<p><strong>1.</strong></p>
<p>будувати себе одиноким кретином<br />
на підмурках всеядности</p>
<p>гріх самоти</p>
<p>не возводить а спалює те що нести<br />
не зміє народжена з ласки дитина</p>
<p>я повинен забути сльозу осетина<br />
що тікає за вітром з воланням пусти<br />
меж волокнами зради в щілині фестин<br />
помирає остання моя палестина</p>
<p>лицар чести закутий во трунву нудьги<br />
уклякаю на світло а ви галикайте<br />
у соборах своїх безімнних могил</p>
<p>але карти на стіл бо сподобали карти<br />
білу мерію криці ілюзію спарти<br />
і ніяким ослом не потоптаний пил</p>
<p><strong>2.</strong></p>
<p>синці під вікнами</p>
<p>синці</p>
<p>меж олов’яними синами<br />
кролі залишилися з нами<br />
як янголи на патиці</p>
<p>то вилиці</p>
<p>а гаманці</p>
<p>набиті чесними дарами<br />
і в підмурівках сеї драми<br />
прогризли істину корці</p>
<p>надходить гаспидна пора<br />
червоні цяточки латини<br />
лягли на горду пектораль</p>

<div>




</div>

<p>я нагодую півдитини<br />
а пруст запросить на хрестини<br />
або до ющенка на баль</p>
<p><strong>3.</strong></p>
<p>пробачте я не помирав<br />
я просто ниів у закутку<br />
я просто знав що ліліпутку<br />
перелопатив бакалавр</p>
<p>я просто буде мало знав<br />
про цю петицію фортуни<br />
в рядках тринадцятої руни<br />
закодувався мій конклав</p>
<p>тож йосипе перехрести<br />
і плюнь во скопище занудне<br />
і видихни цей нашатир</p>
<p>бо з брустурів чужої рудні<br />
агамемнони ополудні<br />
не трахнуться…</p>
<p><strong>4.</strong></p>
<p>і безпристрастіє твоє<br />
тобі воздасться як нікому<br />
у камізелику вузькому<br />
надходить істинний клієнт</p>
<p>який чудовий шансоньє<br />
налив причастіє зо споду<br />
ясновельможний шубер глоду<br />
глисті пошану воздає</p>
<p>я повертаюсь але вже<br />
киртина яблуко порила<br />
і прикидається вужем</p>
<p>у пазуху сховавши крила<br />
ласує опівнічний джем<br />
і усміхається</p>
<p>горила</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>