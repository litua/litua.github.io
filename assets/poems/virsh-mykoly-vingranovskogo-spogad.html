<strong>Микола Вінграновський – Спогад про війну</strong>
<p>Сумні без батька двоє діток цих.<br />
На пагорбах, на вицвілім стернищі<br />
Одне пасе козу, друге пасе корову,<br />
А мати із сапою день при дні<br />
На буряках на школу, і одежу,<br />
Та на харчі вже грішми заробляє<br />
Й поволі старіє щовечора сама…<br />
Вони ж собі обоєнько удвох<br />
Тихенько граються та сваряться тихенько…<br />
Я вже забув, як звати їхню маму.<br />
Якщо ж і не забув — то що із того? —<br />
І цинкове відро на лишайчастій лаві,<br />
Та їх обох, темнавих в темноті,<br />
Одне до одного притулених в дрімоті.<br />
Їх не забув я. Не забув сапи,<br />
Що їх обсапує для школи, та одежі,<br />
Та для харчів, та й більше ні для чого…<br />
Я вже забув, як звати їхню маму…</p>

<div>




</div>

<p>Її ім’ям мій освітився світ.</p>
<p><em>1974</em></p>

<div></div>