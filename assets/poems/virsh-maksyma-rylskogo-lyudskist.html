<strong>Максим Рильський – Людськість</strong>
<p> <em>П.Тичині</em></p>
<p> </p>
<p>Червонобоким яблуком округлим<br />
Скотився день, доспілий і тяжкий,<br />
І ніч повільним помахом руки<br />
Широкі тіні чорним пише вуглем.</p>

<div>




</div>

<p>Солодко стрілою пізній цвіт,<br />
Скрадаючися, приморозок ранить.<br />
Дзвенить земля, як кований копит.<br />
Зима прийде — і серця не обманить.</p>
<p>Все буде так, як писано в книжках:<br />
Зірчастий сніг, легкий на вітах іній<br />
І голоси самотні у полях.</p>
<p>Та й по снігах, метелицях поплине,<br />
Як у дзвінких, незміряних морях,<br />
Невірний човен вірної людини.</p>

<div></div>