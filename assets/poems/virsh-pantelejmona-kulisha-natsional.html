<strong>Пантелеймон Куліш – Національний ідеал</strong>
<p>Як налягло на Русь татарське лихоліттє,<br />
Зісталося в Києві немовби тілько сміттє.</p>
<p>На Клязьму й на Москву позабігали люде<br />
І визирали, хто з Киян туди прибуде.</p>
<p>І всі, що руської єдиності жадали,<br />
На Клязьму й на Москву помалу прибували.</p>
<p>І засвітився світ по застумах московських,<br />
І надив буйтурів до себе запорозьких.</p>
<p>І покидаючи свою руїнну дикость,<br />
Вбачали під Петром імперії великость.</p>
<p>Імперія, се власть була над ворогами,<br />
Над Ханом, Турчином, Литвою і Ляхами.</p>
<p>Боявсь про Чигирин султан і споминати,<br />
Давай на Буджаки необзир утікати.</p>
<p>Ляхва з Литовцями не раз укурі бита,<br />
Під плахтою в жінок ховала єзуїта.</p>
<p>І що б там ні було гіркого на Вкраїні,<br />
А густо забуяв наш нарід на руїні.</p>
<p>Де нас десятками за Паліїв лічили,<br />
Там мільйонами край рідний ми осіли.</p>
<p>Навчили ми Ляхву латину занедбати,<br />
Польщизною листи й літописи писати.</p>
<p>Так само й Москалю живу вказали мову<br />
І привели його ід пушкінському слову.</p>

<div>




</div>

<p>Собі ж добро своє найкраще приховали:<br />
Про рай, свій рідний край, з Тарасом заспівали.</p>
<p>Та пісня по Урал і Волгу розлилася, —<br />
Стара в ній русчина з новою понялася.</p>
<p>Тепер Боянська Русь козацтво занедбала,<br />
Руїнним полом’єм хвалитись перестала.</p>
<p>І буде знов її той дух животворити,<br />
Що із Ляхви й Москви умів людей зробити.</p>
<p>Той дух, що всю Ляхву одвадив од латини,<br />
Статарену Москву — од нагинання спини.</p>
<p>Колись до Києва тягли народи многі, —<br />
Од Волхова, Карпат, Тмуторокані, Волги.</p>
<p>Свобода їх узлом в’язала побратимським,<br />
Як средиземний мир під славним царством римським.</p>
<p>Уставши з попелів козацької руїни,<br />
Кликнімо до синів славненької родини:</p>
<p>Озвітеся, брати, з восходу і з заходу<br />
До неприязного всім деспотам народу.</p>
<p>Під себе ми своїх сусід не підгортали,<br />
Над гегемонію свободу прекладали.</p>
<p>Без єзуїта Лях, Москаль без бюрократа<br />
Зустріне серед нас приятеля і брата.</p>
<p>Топімо ж у Дніпрі ненавись братню, дику,<br />
Спорудьмо втрьох одну імперію велику.</p>
<p>І духом трьох братів освячений диктатор<br />
Нехай дає нам лад свободи імператор.</p>

<div></div>