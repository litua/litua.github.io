<strong>Борис Грінченко – Подивись!</strong>
<p>Подивись: весна устала,<br />
Сипле пишними квітками:<br />
Подивись: веселим птаством<br />
Ожили степи з лісами;<br />
Подивись: в безкраїм небі<br />
Сонце-велетень палає;<br />
Подивись: земнії груди<br />
Хлібороб плугами крає;<br />
Подивись: життя устало,<br />
Дні лишають золотії;<br />
Подивись — і встань до праці<br />
Повний сили і надії…</p>

<div>




</div>

<p><em>1885</em></p>

<div></div>