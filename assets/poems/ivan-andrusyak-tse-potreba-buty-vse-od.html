Іван Андрусяк – це потреба бути — все одразу…<p>це потреба бути — все одразу<br />
сплюснути розпечене лице<br />
нидіти хворіти псоріазом<br />
пахнути дешевим ялівцем</p>
<p>вибирати з кожного по жмені<br />
солі порятунку і жінок<br />
і стирати звивини шалені<br />
доки не зачинено шинок</p>

<div>




</div>

<p>осене таке твоє ристалище<br />
чорна і коричнева сльота<br />
статися допоки все не сталося<br />
здатися допоки самота</p>
<p>і не хлібом — синьою вервечкою<br />
безконечних дідових церков<br />
тихо зупинитися над реченням<br />
і перечекати рубікон</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>