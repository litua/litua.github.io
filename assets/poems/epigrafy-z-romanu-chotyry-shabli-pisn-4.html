<h3><strong>Яновський Юрій – Епіграфи з роману «Чотири шаблі» (Пісня четверта)</strong></h3>
<p><em>Голос:</em></p>
<p>Бригади кінної сувора честь<br />
Не може падати або згасати!<br />
Життя тече, рушниця тре плече,<br />
Перетомилися в боях солдати.</p>
<p>Далекий край — його таємний док —<br />
Пливе мінливо і росте туманом.<br />
В патронах порох до кінця замок,<br />
Давно вперед не кличуть барабани.</p>

<div>




</div>

<p>Надія падає, як в море день,<br />
Звірячий — до берестя кличе голос,<br />
І хто бригаду кінну поведе,<br />
Заплямлену, — боротися на поле?</p>
<p>Покинь свою красуню, командир:<br />
Між рогачами в тебе шабля, брате!<br />
У бій бригаду кінну поведи,<br />
У бій веди її, комбриг Галате!</p>
<p>Невже відважні голови поснули?<br />
Хиліть своє життя до дна, як мед!</p>
<p><em>Хор:</em></p>
<p>Солдат на землю падає від кулі —<br />
Його життя іще летить вперед!</p>

<div></div>