Алла Жабокрик – Хай будуть на згадку мені ті прощальні слова.<p>Хай будуть на згадку мені ті прощальні слова.<br />
Неначе кришталі, що більше не знайдуть почину,<br />
Що будуть молитись вночі на незвідану силу.<br />
Що будуть злітати щовечір в святі небеса.<br />
А потім дощем упадуть на мою сіру днину.</p>
<p>Хай будуть на згадку мені твої пальці в косах,<br />
Неначе повітря нестримного вічні пориви.<br />
Мов хвилі всесильні, що викличуть в серці надриви.<br />
Мов шторм серед тиші в моїх вже застиглих думках,<br />
Що смуток в мені ненадовго, та все ж потопили.</p>
<p>Хай будуть на згадку мені твої губи у снах.<br />
Неначе розп’яття на кожному контурі тіла<br />
Залишать сліди. І не скажеш собі — відболіла.<br />
Бо ще кровоточить. Бо ще до всіх інших сліпа.<br />
Хоч пам’ять від губ вже давно у тобі посивіла.</p>

<div>




</div>

<p>Хай буде на згадку все те, що тобі вже зола.<br />
Хай навіть забув ти, яка є на смак моя шкіра.<br />
Я ж теж забуваю, як клялись словами Шекспіра<br />
І з кожним світанком все більше до тебе пуста.<br />
І завтра між нами вже буде від холоду прірва.</p>
<p>Та знай: я зали’шила все. Все, що тільки змогла.</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>