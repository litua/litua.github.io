<strong>Олена Теліга – Засудженим</strong>
<p>Як ми можемо жити, сміятись і дихать?<br />
Як могли ми чекати — не битись, а спать<br />
В ніч, коли у в’язниці спокійно і тихо<br />
Ви збиралися вмерти — у шість двадцять п’ять.</p>
<p>І коли приволікся заплаканий ранок,<br />
Вас покликала смерть у похмурій імлі —<br />
А тепер наші душі і топчуть, і ранять<br />
Ваші кроки останні по зимній землі.</p>

<div>




</div>

<p>А тепер в кожній серці пожежу пригаслу<br />
Розпалили ви знову — спаливши життя.<br />
І, мов гимн урочистий, мов визвольне гасло,<br />
Є для нас двох імен нерозривне злиття.</p>
<p>Над могилою вашою тиша і спокій,<br />
Та по рідному краю — зловіщі вогні.<br />
І піти по слідах ваших скошених кроків<br />
Рвучко тягнуться сотні окрилених ніг.</p>

<div></div>