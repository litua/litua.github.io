<strong>Марина Цвєтаєва – “Той з каменя створений…” </strong>
<h3><em><strong>в перекладі Марти Тарнавської</strong></em></h3>
<p>Марина Цветаева<br />
<em>Кто создан из камня, кто создан из глины…</em></p>
<p>* * *</p>
<p>Той з каменя створений, інший — із глини,<br />
А я — наче світло, сріблиста!<br />
Я — зрада і зміна, на ймення — Марина,<br />
Я — піна із моря іскриста.</p>

<div>




</div>

<p>Хто створений з глини, хто створений з тіла —<br />
тим гріб і надгробні тим плити.<br />
Я — хрещена в купелі моря — злетіла<br />
І в льоті постійно розбита.</p>
<p>Проб’ється крізь серце, крізь сіті зрадливі<br />
Моє непокірне свавілля.<br />
Мене — чи ти бачиш цих кучерів звиви? —<br />
Земною не зробиш ти сіллю.</p>
<p>Кришуся об ваші ґранітні коліна,<br />
І з хвилею знов воскресаю!<br />
Хай славиться піна, розсміяна піна!<br />
Я піну високу вітаю!</p>
<p>***</p>

<div></div>