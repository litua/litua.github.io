<strong>Ольга Анцибор – Хлопчик мій горобчик…</strong>
<p>Хлопчик мій горобчик,<br />
Пташенятко миле,<br />
Якби ти дозволив –<br />
я б тебе любила.</p>
<p>Стежечка-стежинка<br />
Лісом пробігала.<br />
Якби ти дозволив –<br />
Я б тебе кохала.</p>
<p>Ти не дозволяєш,<br />
Мене не кохаєш,<br />
Молоду дівчину<br />
За дружину маєш.</p>
<p>Дубок зелененький<br />
Над річкою в’ється,<br />
Болісно серденько<br />
В моїх грудях б’ється.</p>

<div>




</div>

<p>Я його благаю,<br />
Не бийся, не треба.<br />
До мого милого<br />
Неначе до неба.</p>
<p>Він іншу кохає,<br />
Він іншій належить.<br />
Синіми очима<br />
Він за нею стежить.</p>
<p>За нею, за нею<br />
Та не за тобою,<br />
Закипає серце<br />
Гіркою журбою.</p>
<p>Ти не плач, серденько<br />
Не журися, любе.<br />
Любов ця – не щастя,<br />
А велика згуба.<br />
Любов ця – не радість,<br />
А печаль велика,<br />
Бо вона остання,<br />
До кінця, до віку.</p>

<div></div>