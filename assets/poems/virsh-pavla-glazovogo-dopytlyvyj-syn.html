<strong>Павло Глазовий – Допитливий син</strong>
<p>— Чуєш, тату, — син питає, — що таке хамелеон?<br />
— Відчепися, я не знаю, — каже Филимон.<br />
— Чуєш, тату, ще спитаю. Що таке аукціон?<br />
— Відчепися, я не знаю, — злиться Филимон.<br />
Мати сердиться на хлопця: — Ну чого ти пристаєш?<br />
Батьку навіть у неділю відпочити не даєш.<br />
— Не кричи, — говорить батько. — Я люблю балакать з ним.<br />
Хай пита, чого не знає, а то виросте дурним.</p>

<div></div>