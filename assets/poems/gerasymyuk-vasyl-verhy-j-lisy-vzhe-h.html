<strong>Герасим’юк Василь – Верхи й ліси вже хтось нашепотів…</strong>
<p>Верхи й ліси вже хтось нашепотів<br />
своїми віршами…</p>
<p> Не шумом вічним</p>
<p>я сповнений, а спійманий на відчай<br />
незнаним гулом і слідами слів.</p>

<div>




</div>

<p>Його не чую ще, але гілки<br />
уже відхилені – пройшов між ними.<br />
Ми ще не вороги й не побратими.<br />
Стежок нема ще в нього.</p>
<p>Навпрошки</p>
<p> ось повійнуло – по душі якраз!</p>
<p>Ще перед зором. Вже і за плечима.<br />
Зацькованими, білими очима<br />
шукаю пастку в дебрі, а не лаз.</p>

<div></div>