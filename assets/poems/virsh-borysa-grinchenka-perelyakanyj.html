<strong>Борис Грінченко – Переляканий</strong>
<p>Певна річ, що я люблю<br />
Просто до загину<br />
Рідну мову та пісні,<br />
Матір-Україну.<br />
Певна річ, — бажав би я<br />
Рідної просвіти<br />
І народові в добрі,<br />
Не в убозтві жити.<br />
Певна річ оце усе!<br />
Тільки ось де лихо —<br />
Кажуть нам: не ворушись,<br />
А сиди лищ тихо!<br />
Як вкраїнську мову я<br />
Уживати буду?<br />
Тадже лиха я повік<br />
За це не відбуду!<br />
Про просвіту рідну дбать?<br />
Та як же тут дбати, —<br />
Та за цей сепаратизм —<br />
За залізні грати!<br />
Дбати, щоб убозтва й лих<br />
Не було в народі?<br />
Та се просто, скажуть, вже<br />
Анархізм, та й годі!<br />
А як скажуть: гине все, —<br />
Просто в Сибіряку!<br />
Тільки здумаю — трусюсь<br />
Зараз з переляку.<br />
Ні, хоч дуже я люблю<br />
Україну-неньку,<br />
А сидітиму собі<br />
Краще потихеньку.</p>

<div>




</div>

<p><em>1892</em></p>

<div></div>