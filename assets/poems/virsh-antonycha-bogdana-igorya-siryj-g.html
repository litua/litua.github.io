<strong>Антонич Богдан-Ігор – Сірий гімн</strong>
<p>Стовпи із попелу угору!<br />
Міста в дротах — під вітром ліри.<br />
Це тут, де мурів скупість взором,<br />
без сяйва навіть сонце сіре.</p>

<div>




</div>

<p>Тут люди, мури і бацилі<br />
тим самим піддані законам<br />
і тулуби печей похилі,<br />
де розцвітають іскор грона.</p>
<p>Хто падає, за ним не тужать,<br />
бо срібло сліз не для розтрати,<br />
скупі на скарб навбач байдужий.<br />
Хвалю життя шорстке й сукате!</p>

<div></div>