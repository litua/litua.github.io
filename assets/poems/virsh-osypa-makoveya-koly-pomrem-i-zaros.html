<strong>Осип Маковей – Коли помрем і заростем квітками…</strong>
<p>Коли помрем і заростем квітками,<br />
У споминах ще оживем не раз,<br />
Аж поки поруч з нашими кістками<br />
Заснуть усі, що пам’ятали нас.</p>
<p>І буде се вже наша смерть остання,<br />
наш порох вітер світу розжене;<br />
прийде весна, прийде пора кохання,<br />
а нас ніхто й ніколи не спімне.</p>

<div>




</div>

<p>Аж вийде раз колись дівча самотнє<br />
В полудне ясне в тихий, сонний ліс  —<br />
Неждано серце защемить скорботне<br />
І ясний світ померкне їй од сліз.</p>
<p>Се нас вона побачить і почує,<br />
Мов сон і казку із старих часів;<br />
Закриє очі й тяжко засумує,<br />
Заслухавшись у тихий сон лісів.</p>
<p>Ти  — як сон, ти  — як весняна казочка,<br />
Бо ти й казка моєї сумної душі,<br />
Що до мене часом прилетиш, мов та пташечка</p>

<div></div>