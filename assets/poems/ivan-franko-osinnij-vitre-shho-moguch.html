<strong>Іван Франко – «Осінній вітре, що могучим стоном…»</strong>
<p>Осінній вітре, що могучим стоном<br />
Над лісом стогнеш, мов над сином мати,<br />
Що хмари люто гониш небосклоном,<br />
Мов хочеш зиму, сон і смерть прогнати;<br />
Що у щілинах диким виєш тоном<br />
І рвеш солому із сільської хати,<br />
Зів’яле листя гоном-перегоном<br />
По полю котиш, – вітре мій крилатий!<br />
Я довго пильно слухав стону твого<br />
І знаю, чом так стогнеш ти і плачеш:<br />
Тобі жаль сонця, цвіту, дня літнього!<br />
О вітре-брате! Як мене побачиш<br />
Старим, зів’ялим, чи й по мні заплачеш,<br />
Чи гнівно слід буття завієш мого?..</p>

<div>




</div>

<p>9 октября 1882</p>

<div></div>