<strong>Леся Українка – На столітній ювілей української літератури</strong>
<p>У кожного люду, у кожній країні<br />
Живе такий спогад, що в його в давнині<br />
Буди золотії віки,</p>
<p>Як пісня і слово були у шанобі<br />
В міцних сього світу; не тільки на гробі<br />
Складались поетам вінки.</p>
<p>За пишнії хрії, величнії оди<br />
Король слав поетам-спіщям нагороди,<br />
Він славу їх мав у руці;</p>
<p>За ввічливі станси, гучні мадригали<br />
Вродливиці теж нагороду давали,<br />
Не знали погорди співці.</p>
<p>І щонайпишнішії дами з придворних<br />
Вдавали на сцені субреток моторних,<br />
Щоб слави і втіхи зажить;</p>
<p>Сама королева здіймала корону,<br />
Спускалась додолу з найвищого трону<br />
Поетовій мрії служить,</p>
<p>Богам були рівні снівці-лавреати<br />
І гордо носили коштовнії шати<br />
У панськім магнатськім гурті;</p>
<p>Цвіли в них і лаври, і квіти барвисті,<br />
І навіть терни їх були иозлотиєті,<br />
Кайдани – і ті золоті !</p>

<div>




</div>

<p>* * *</p>
<p>Так… в кожній країні є спогади раю!<br />
Нема тільки в тебе їх, рідний мій краю!<br />
Були й за гетьманів співці;</p>
<p>З них деякі вічнії співи зложили,<br />
А як їх наймення? і де їх могили,<br />
Щоб скласти хоч пізні вінці!</p>
<p>Цурались вони кучерявої хрії<br />
І вабили очі їм іншії мрії,<br />
Не вів до палацу їх шлях:</p>
<p>Не оди складали, а думи народу,<br />
Не в стансах прославили милої вроду,<br />
А в тихих, журливих піснях…</p>
<p>Ті вічні пісні, ті єдинії спадки<br />
Взяли собі другі поети-нащадки<br />
І батьківським шляхом пішли;</p>
<p>Ніхто їх не брав під свою оборону,<br />
Ніхто не спускався з найвищого трону,<br />
Щоб їм уділяти хвали.</p>
<p>Чоло не вінчали лавровії віти,<br />
Тернів не скрашали ні злото, ні квіти,<br />
Страждали співці в самоті;</p>
<p>На них не сіяли жупани-лудани,<br />
Коли ж на руках їх дзвеніли кайдани,<br />
То вже не були золоті…</p>
<p>1898</p>

<div></div>