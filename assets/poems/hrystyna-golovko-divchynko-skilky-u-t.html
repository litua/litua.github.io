Христина Головко – Дівчинко…<p>Дівчинко, скільки у тобі<br />
самонакручування, самоіронії<br />
якщо б ти вміла слухати -то б почула,<br />
до тебе прокладають – колії<br />
дівчинко, скільки у тобі<br />
самознищення і в клітинах -гордості<br />
якщо б ти вірила, то б знала<br />
коли справді гаряче, забувають умовності<br />
дівчинко, скільки у тобі<br />
самолюбства, гострого перцю і тиші<br />
знаєш, якщо б ти мені дозволила<br />
залишатись в домі, я б став сильнішим<br />
дівчинко, стільки у тобі<br />
солоду, терпкості й вимірів<br />
якщо ти була б легковажною,<br />
мені було б досить твоїх -вигинів<br />
дівчинко скільки у тобі<br />
моїх слів? мого голосу?<br />
якщо б тебе любив –<br />
то б залишався- босим.<br />
дівчинко, я піду від тебе ввечері<br />
і поскладаю спогади стиха<br />
а ти поки тут, поруч,<br />
дихай.</p>

<div>




</div>

<p>автор: <strong><a href="http://onlyart.org.ua/?page_id=46608">Христина Головко</a></strong></p>

<div></div>