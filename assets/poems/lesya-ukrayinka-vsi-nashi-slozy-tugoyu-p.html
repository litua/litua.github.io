<strong>Леся Українка – «Всі наші сльози тугою палкою…»</strong>
<p>Всі наші сльози тугою палкою</p>
<p>Спадуть на серце, – серце запалає…<br />
Нехай палає, не дав спокою,<br />
Поки душа терпіти силу має.</p>
<p>Коли ж не стане сили, коли туга</p>
<p>Вразить украй те серденько замліле,<br />
Тоді душа повстане недолуга,<br />
Її розбудить серденько зболіле,</p>
<p>Як же повстане – їй не буде впину,</p>

<div>




</div>

<p>Заснути знов, як перш, вона не зможе,<br />
Вона боротись буде до загину:<br />
Або загине, або переможе.</p>
<p>Або погибель, або перемога –</p>
<p>Сі дві дороги перед нами стане…<br />
Котра з сих двох нам судиться дорога?<br />
Дарма! повстанем, бо душа повстане.</p>
<p>Так, плачмо, браття! мало ще наруги.</p>
<p>Бо ще душа терпіти силу має;<br />
Хай серце плаче, б’ється, рветься з туги,<br />
Хай не дає спокою, хай палає!</p>

<div></div>