<strong>Олександр Олесь – “В болотах жаби рай знайшли…”</strong>
<p>В болотах жаби рай знайшли<br />
І там плодились і згнивали,<br />
А десь над ними клекотали<br />
В повітрі чистому орли.</p>
<p>І туркіт жаб, і дух гнилий<br />
До їх туманами знімались,<br />
І до болот орли спускались<br />
І виливали гнів палкий.</p>

<div>




</div>

<p>Та жаби, всі в сетках турбот,<br />
На клект орлячий не зважали,<br />
Жили, плодились і згнивали<br />
В багні смердючому болот.</p>
<p>І повні скорбного чуття,<br />
Орли за хмарами літамли<br />
І ситих жаб уже не звали<br />
З болот до вищого життя.</p>
<p><em>1905</em></p>

<div></div>