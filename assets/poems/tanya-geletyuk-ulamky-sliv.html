<strong>Таня Гелетюк – Уламки слів</strong>
<p>Розсипались слова уламками каміння,<br />
Янтарним блиском засліпивши ніч.<br />
Прозорі сни наповнились жахами,<br />
Колючим дротом гордих протирічь.</p>

<div>




</div>

<p>Лились солоним градом білі роси<br />
Із ледь жевріючих очей,<br />
Втікало сонне літо на вокзали<br />
Шляхами втоптаних алей.</p>
<p>Гриміли дні, мінялись краєвиди,<br />
Чекання висмоктало кров,<br />
Слова розсипались врізнобіч,<br />
А з ними — й суть пустих розмов.</p>

<div></div>