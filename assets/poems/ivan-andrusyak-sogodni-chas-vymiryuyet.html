Іван Андрусяк – сьогодні час вимірюється в крилах…<p>сьогодні час вимірюється в крилах<br />
кого накриє тому й україна<br />
не говори нікому моя мила<br />
що нині тут не буде більше кіна</p>
<p>що на коні неначе на припоні<br />
мовчать повз нас великі як бандери<br />
ми наплодили дуже мало коней<br />
тому по нас приходять бетеери</p>

<div>




</div>

<p>ми мали час для страху і для сорому<br />
крізь павутину вийти на простір<br />
стару одежу в чорній бочці солимо<br />
і виясняєм хто з нас більший звір</p>
<p>без перекуру маримо під інеєм<br />
про кругли глеки синього вина<br />
а сонний час іде до нас колінами<br />
і тихо нас застиглих промина</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>