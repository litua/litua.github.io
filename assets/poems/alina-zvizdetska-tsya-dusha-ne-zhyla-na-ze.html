Аліна Звіздецька – ця душа не жила на землі…<p>ця душа не жила на землі<br />
мов комета під сонцем зависла<br />
всі їй сенси були замалі<br />
як взуття із якого виросла</p>
<p>непритомна але жива<br />
поміж снів і міцної чорної<br />
забирала себе сама<br />
із притулку для не потворної</p>

<div>




</div>

<p>кожен день заплітав думки<br />
як волосся у чорну кОсу<br />
вона справжня лиш де рядки<br />
відпускають по вітру босу</p>
<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>