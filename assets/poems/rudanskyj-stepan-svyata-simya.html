<strong>Руданський Степан – Свята сім’я</strong>
<p>Лежить собі старий піп —<br />
Де йому ї..ти.<br />
Але його попадя<br />
Давай зачинати.</p>
<p>Зачіпала і товкла<br />
Куди довелося,<br />
На остаток заскубла<br />
Попа за волосся.</p>
<p>Не витримав старий піп:<br />
“Ну ж бо ти, старая!<br />
Хоч голови не скуби —<br />
Голова святая!”</p>

<div>




</div>

<p>“Що ж у тебе не святе?”<br />
“Все святе, небого!”<br />
“То і я, либонь, свята<br />
З-за тебе, святого?”</p>
<p>“Та запевне, що свята!”<br />
“А дочка святая?”<br />
“Та ну, стара, не скуби —<br />
І дочка святая!”</p>
<p>“То й я святий, коли так!” —<br />
З печі наймит каже.<br />
А з постелі йому піп:<br />
“А ти за що, враже?”</p>
<p>“Як то батюшко? Та я ж, —<br />
Парубок озвався, —<br />
Із панною на печі<br />
Кілька раз ї…ся”.</p>

<div></div>