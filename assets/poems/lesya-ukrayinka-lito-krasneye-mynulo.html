<strong>Леся Українка – «Літо краснеє минуло…»</strong>
<p>Літо краснеє минуло,<br />
Сніг лежить на полі;<br />
Діти з хати виглядають<br />
В вікна… шкода волі!</p>
<p>Діти нудяться в хатині,<br />
Нудять, нарікають:<br />
«І нащо зима та люта? –<br />
Все вони питають. –</p>
<p>Он все поле сніг завіяв,<br />
Хоч не йди із хати!<br />
У замкнуті дивись вікна,<br />
Ніде й погуляти!</p>

<div>




</div>

<p>Сніг з морозом поморозив<br />
Всі на полі квіти…<br />
Десь зима та не скінчиться!»<br />
Нарікають діти.</p>
<p>Ждіте, ждіте, любі діти!<br />
Літо знов прилине,<br />
Прийде мжла годинонька,<br />
Як зима та згине;</p>
<p>І заквітне наше поле,<br />
І зазеленіє, –<br />
Знов його весна прекрасна<br />
Квіточками вкриє.</p>

<div></div>