<strong>Броніслав Грищук – Райцентрівський кайф</strong>
<p>Глухий готель, німа кімната,<br />
брусочок сиру на столі,<br />
і пляшка, щойно розпочата,<br />
і дощик при віконнім склі.</p>

<div>




</div>

<p>Нема з тобою, слава Богу,<br />
ні того, хто тебе хвалив,<br />
ні того, хто тебе обмовив<br />
за те, що ти з ним хліб ділив.</p>
<p>Нема кому зронити слово,<br />
кого чекать, до кого йти.<br />
Терпке вино, сирок солоний,<br />
нічний метелик над плафоном<br />
і тиха розкіш самоти.</p>
<p><em>1996</em></p>

<div></div>