<strong>Максим Рильський – До портрета Саксаганського</strong>
<p>Дивлюсь, Кабице незрівнянний,<br />
На молодечий твій портрет, —<br />
І зачарований, і п’яний<br />
Тобі присвячую сонет.</p>
<p>Кому артиста серце знане?<br />
Йому зрідні лише поет:<br />
Вони і житейськім океані<br />
Під шум чарок і кастаньєт</p>

<div>




</div>

<p>Пливуть в країну снів та вроди,<br />
У тихий світ, на ясні води,<br />
Під срібло невідомих зір;</p>
<p>Обом земне все зрозуміле,<br />
Обох несуть прозорі крила<br />
В незнаний голубий простір!</p>
<p><em>1918</em></p>

<div></div>