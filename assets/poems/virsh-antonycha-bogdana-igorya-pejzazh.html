<strong>Антонич Богдан-Ігор – Пейзаж з вікна</strong>
<p>Дивись: шумує день погожий,<br />
кипить зелена заметіль.<br />
В товстому дзбані варить рожі,<br />
аж піна бризкає звідтіль.</p>

<div>




</div>

<p>Дуднить по шибах дощ цинобри,<br />
і скло відблискує, мов сталь.<br />
Парує курявою обрій,<br />
хвилює в димі ранніх сальв.</p>
<p>Підвівши очі з-понад книжки,<br />
побачиш світ барвистим сном,<br />
і думка, вирвавшися нишком,<br />
мов нетля, б’ється у вікно.</p>

<div></div>