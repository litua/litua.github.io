<strong>Ковальчук Людмила – Навчитись пробачати</strong>
<p>Я вже навчилася втрачати,<br />
Хоч, як же важко, Боже мій,<br />
Я розібрала б на <a href="http://onlyart.org.ua/?page_id=43779">цитати</a><br />
Твої слова. У заметіль,</p>
<p>Зігрівши ніжністю своєю,<br />
Покинув ти мене за крок<br />
До того щастя, що душею<br />
Обоє прагнули. Урок…</p>

<div>




</div>

<p>Ти дав урок, як гарний вчитель,<br />
І зауважив на помилки…<br />
А я дарую тобі квіти…<br />
Це перший крок. Ти так не звикнув…</p>
<p>Мені не жаль…. Уже тим більше<br />
Є той, хто любить і цінує.<br />
Тобі я все-таки залишу<br />
Листа із підписом «Цілую»…</p>
<p>Та в нім нічого, крім печалі,<br />
Бо вже навчилася втрачати…<br />
Ну от і все. Що буде далі? –<br />
Самій навчитись пробачати!</p>

<div></div>