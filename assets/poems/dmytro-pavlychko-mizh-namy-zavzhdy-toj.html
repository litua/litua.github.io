<strong>Дмитро Павличко – “Між нами завжди той повинен бути…” </strong>
<p>Між нами завжди той повинен бути,<br />
Хто навидить тебе чи навпаки…<br />
Він з нами п’є і крадькома в чарки<br />
Нам підливає доброї отрути.</p>
<p>Від неї ми п’янієм, як рекрути,<br />
Свою любов б’ємо на черепки,<br />
А потім їх, як ті материки,<br />
Складаємо, щоб цілість їм вернути.</p>

<div>




</div>

<p>Яке то щастя – із болючих плить<br />
Знов будувати форму нездоланну,<br />
Єднати гори, втоплені в блакить,</p>
<p>Знаходити в безмежжі океану<br />
Той острівець, що затуляє рану<br />
В планеті серця й солодко болить.</p>
<p>***</p>

<div></div>