<strong>Павло Мовчан – “Не барвиться, перецвіта…” </strong>
<p>Не барвиться, перецвіта<br />
навкружниця у колір диму,<br />
і накривають хатній дах<br />
дерева крилами прудкими.<br />
І місять листя, наче глину,<br />
бо чути: ноги шелестять,<br />
і на березову бантину<br />
саджають діти каченят.<br />
Глибшає річищем ріка<br />
під повстю сизого туману,<br />
і в житла спокій затіка<br />
дрімотою — безперестанно…</p>

<div>




</div>

<p>***</p>

<div></div>