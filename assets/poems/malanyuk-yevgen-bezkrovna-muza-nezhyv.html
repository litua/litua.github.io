Маланюк Євген – Безкровна Муза – нежива…<p>Безкровна Муза — нежива,<br />
А я несу їй в бідній жертві<br />
Мої скалічені слова —<br />
І скривавлені, і мертві.</p>
<p>Не оживить, не запалить,<br />
Не випростать зігнуті крижі.<br />
Ось кожна думка, кожна мить<br />
Сталевим лезом горло ріже.</p>

<div>




</div>

<p>Гей, поки б’ється в хвилях злив<br />
Доби сієї лютий вітер,<br />
Так треба грому дужих слів,<br />
Що загули б в литаврах літері</p>
<p>Гей, де ж той гімн з іржавих сурм?<br />
Де марш непереможних кроків?<br />
Де апокаліпс тих пророків,<br />
Що поведуть в останній штурм?</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>