<strong>Борис Грінченко – Весна іде!</strong>
<p>Весна іде! В повітрі молодому<br />
Далекий крик мандрівних журавлів<br />
Вже розітнувсь: ключем вони додому<br />
У рідний край летять з чужих країв.</p>
<p>Весна іде! Веснянки задзвеніли,<br />
Лунає спів по луках і гаях —<br />
Мов устають нові могутні сили<br />
В людських серцях, придавлених серцях.</p>

<div>




</div>

<p>І в грудях знов солодкії бажання,<br />
І в грудях знов устали поривання,<br />
І встала знов надія молода.</p>
<p>О, весно, йди! Bсі ждуть тебе, кохана:<br />
І небо жде, і жде весна приспана,<br />
І ліс, і степ, і скована вода.</p>
<p><em>1888</em></p>

<div></div>