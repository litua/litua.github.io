<strong>Олена Довганюк – Прийди знов до мене,благаю!..</strong>
<p>Прийди знов до мене,благаю!<br />
Дарунок останній зроби.<br />
Як серце моє завмирає,<br />
Щоб знову почути прийди!</p>
<p>І руку я іншу стискати<br />
Не можу,бо знаю,є ти.<br />
Прийди,щоб мені розказати,<br />
Що мусиш ти знову піти…</p>
<p>Що мусиш залишити знову<br />
Мене наодинці із ним,<br />
З печалем завести розмову,<br />
Чи з сумом побути одним.</p>
<p>Я хочу тебе попросити,<br />
Щоб сну ти мені не давав,<br />
Чи зміг щоб мене розбудити,<br />
Як сон у полон мене взяв.</p>

<div>




</div>

<p>Бо часу в нас не так багато,<br />
Як іноді здається нам.<br />
На тебе хочу витрачати<br />
Той час,присвячую який я снам.</p>
<p>Той спокій,який ти даруєш<br />
І дивна твоя простота.<br />
Все більше мене ти дивуєш<br />
Й прекрасна твоя чистота.</p>
<p>Прийди,щоб мене захистити<br />
Від холоду слів тих чужих,<br />
Дай сили мені далі жити,<br />
Всі труднощі разом пройти.</p>
<p>Залишся тут,поряд зі мною,<br />
Свободи блаженство відчуй.<br />
Й цієї,навряд чи земної<br />
Мелодію тиші почуй.</p>
<p>(с) Мілена</p>
<p>24.12.2012</p>

<div></div>