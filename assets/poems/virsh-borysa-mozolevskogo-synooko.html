<strong>Мозолевський Борис – Синьооко зітхали озера…</strong>
<p>Синьооко зітхали озера.<br />
На лататті тремтіла роса.<br />
Сосни пружні підносили жерла<br />
І текли в молоді небеса.</p>

<div>




</div>

<p>Синьооко безодня зітхала,<br />
Ту зелену сотаючи рунь…<br />
Подивись мені в очі, кохана,<br />
І безсмертям весни зачаруй.</p>
<p>Щоб колись в незапам’ятних ерах,<br />
Погляд юнки відбивши в собі,<br />
Синьооко зітхнули озера,<br />
Пригадавши твої голубі…</p>

<div></div>