<strong>Ліля Колісник – Не снись мені, благаю , ну не снись!..</strong>
<p>Не снись мені, благаю , ну не снись!<br />
Не бути разом ночі з світлим ранком.<br />
Втечи! З яскравим сонцем оженись,<br />
Бо темна ніч світанкові не бранка.</p>
<p>Зникай! Назад не озирайся,<br />
Зітри ті спогади, що нас вони єднали.<br />
Прошу! Ніколи більше не вертайся:<br />
Все, що могли, давно уже сказали.</p>

<div>




</div>

<p>Забудь! Давно розбіглись полюси’,<br />
Тим, що коханням звуть, давно перехворіла.<br />
На південь, до свого тепла лети,<br />
Я айсберг почуттів розбить посміла.</p>
<p>Прощай! І легким щастям душу огорни,<br />
“Так вийшло”, – посміхнулась Доля.<br />
Ти задля іншої хоч світ переверни –<br />
Залишусь ніччю над бурхливим морем.</p>

<div></div>