Малишко Андрій – Ходить вечір по траві…<p>Ходить вечір по траві,<br />
По зеленій мураві.<br />
Проведу тебе до поля,<br />
Гляну в очі, на уста,<br />
А чи воля, чи неволя —<br />
Напиши мені листа!<br />
Чи на скелі б’є прибій<br />
В тиші моря голубій?<br />
Чи на мене дуже схожий<br />
Твій хороший, милий твій…<br />
Шепче вітер комишу.<br />
Посміхнулась: напишу<br />
Повертайся, чую птицю,<br />
На громи, на дощовицю…<br />
Де ж дощу спадати, мила?<br />
Сяє хмара білокрила,<br />
Квітне неба бірюза.<br />
То в душі моїй гроза…</p>

<div>




</div>

<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>