<strong>Павло Мовчан – Радість </strong>
<p>Світле небо завіяло очі мені сонячним сяєвом;<br />
птичі гомони міста, чому ви за мною вганяєте?<br />
Я ж по вулицях крочу, що врізались в глиняні гори,<br />
де підсаджує вище стремління своє завершений поверх.<br />
Кожна посмішка сонця йде в парі з мотивом легеньким,<br />
а в грудях гойдається вірш на золочених дзеньках.<br />
Юні пахощі губи мені омивають.<br />
Звідки радість оця — дерева не питають.<br />
На зелених сорочках у них розлилася роса-медвяниця,<br />
чітко риму витьохкує серце — сполохана птиця.<br />
Збронзовілі леви і Лаври старезної бані<br />
наслуховують — лине ранкове співання.<br />
Кран прислухавсь — на ньому присіла золочена птиця<br />
і завмерла — стріли не схитне кранівниця.<br />
І несуть по пташині в руках перехожі —<br />
ранок нинішній всіх заворожить.</p>

<div>




</div>

<p>***</p>

<div></div>