<strong>Леся Українка – Татарочка</strong>
<p>Там, за містом, понад шляхом битим,<br />
По гарячім каменистім полі<br />
Йде дівча татарськеє вродливе,<br />
Молоденьке, ще ґуля по волі.</p>

<div>




</div>

<p>На чорнявій сміливій голівці<br />
Червоніє шапочка маленька,<br />
Вид смуглявий ледве прикриває<br />
Шовком шитая чадра біленька.</p>
<p>То закриє личко, то відкриє, –<br />
А очиці, наче блискавиці,<br />
Так і грають з-попід брівок темних!<br />
Що за погляд в сеї чарівниці!</p>

<div></div>