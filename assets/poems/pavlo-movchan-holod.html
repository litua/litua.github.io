<strong>Павло Мовчан – Холод </strong>
<p>В забуте відро хтось дзвонив цілу ніч,<br />
хтось пір’я надмухав у щілини віч,<br />
хтось стежку промів од книниці до ґанку<br />
та вибілив крейдою діл та лежанку…<br />
І рясно на шворку знизав снігурів,<br />
і висмикав дим нитяний з димарів…<br />
В забутім відрі було льоду кружальце,<br />
в щілинах очей — невида-невидальце,<br />
і стежка текла від криниці в оселю,<br />
де сміх крейдяний віддзеркалила стеля,<br />
де лунко бурульки цвіли на шнурку<br />
і тихо сиділа сова на дашку.<br />
І гарно було, хоч слова забувай…<br />
Тут жив колись дід на ім’я Неминай.</p>

<div>




</div>

<p>***</p>

<div></div>