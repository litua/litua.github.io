<strong>Леся Українка – До товаришів</strong>
<p>О, не забуду я тих днів на чужині,<br />
Чужої й рідної для мене хати,</p>
<p>Де часто так приходилось мені<br />
Пекучу, гірку правду вислухати.</p>
<p>Уперше там мені суворії питання<br />
Перед очима стале без покрас;</p>
<p>Ті люди, що весь вік несли тяжке завдання,<br />
Казали: «Годі нам, тепер черга на вас,</p>
<p>На вас, робітники незнані, молодії…<br />
Та тільки хто ви, де? Подайте голос нам.</p>
<p>Невже ті голоси несміливі, слабкії,<br />
Квиління немовлят – належать справді вам?</p>
<p>Невже на всі великії події,<br />
На все у вас одна відповідь є –</p>

<div>




</div>

<p>Мовчання, сльоаи та дитячі мрії?<br />
Більш ні на що вам сили не стає?</p>
<p>Невже се так?..» Я мовчки все приймала;<br />
Чим мала я розбить докори ці?</p>
<p>Мов на позорищі прикута я стояла,<br />
І краска сорому горіла на яйці…</p>
<p>Що ж, браття, мовчите? Чи втішені собою,<br />
Що вже й докори сі вас не проймуть?</p>
<p>Чи так задавлені неволею, журбою?<br />
Чи, може, маєте яку яснішу путь?</p>
<p>Подаймо їм великую розвагу,<br />
Скажім і докажім, що ми бойці сами;</p>
<p>А ні, то треба мать хоч ту сумну одвагу –<br />
Сказать старим бойцям: не ждіть, не прийдем ми!</p>
<p>1895</p>

<div></div>