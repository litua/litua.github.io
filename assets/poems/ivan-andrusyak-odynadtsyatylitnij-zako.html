Іван Андрусяк – Одинадцятилітній закоханий<p>Клякса плакса<br />
чого плачеш<br />
Моя мила поїхала далеко<br />
і вже ніколи її не побачу<br />
А скільки тобі років<br />
Одинадцять<br />
Фе такий великий і плачеш<br />
Ні я ніколи не плачу<br />
навіть коли розіб’ю коліно<br />
але сьогодні<br />
мене дуже болить серце<br />
В такому віці серце<br />
Так пане справді серце<br />
я завеликий щоб плакати<br />
але замалий щоб кохати<br />
тому й блукаю замерзлим світом<br />
виставивши напоказ діри на штанях<br />
і великі червоні вуха</p>

<div>




</div>

<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>