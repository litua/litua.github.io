<strong>Ольга Анцибор – Очі</strong>
<p>В тобі я хочу зачіпати<br />
Найтонші струночки душі,<br />
А ще тобі подарувати<br />
Щойно народжені вірші.</p>
<p>Я їх писала опівночі,<br />
Кохання вклала я у них.<br />
Я уявляла твої очі<br />
Серед усіх очей земних.</p>
<p>Вони найкращі, найтепліші,<br />
Вся синь небесна в них живе.<br />
Вони прекрасні, наймиліші,<br />
Щоразу є в них щось нове.</p>

<div>




</div>

<p>Зачарування, здивування,<br />
Тепло в них раптом промайне,<br />
Але немає в них кохання,<br />
Бо не кохаєш ти мене.</p>
<p>Як же ці очі запалити<br />
Вогнем кохання і жаги.<br />
Я хочу душу в них втопити,<br />
Я хочу дати їм снаги</p>
<p>Кохати, вірити, любити,<br />
Хай радість ллється через край.<br />
Я тебе хочу попросити,<br />
Мене, мій любий, покохай.</p>
<p>Та не випрошують любові,<br />
Вона ж бо є, або нема.<br />
Сум заповняє серце знову,<br />
Бо незабаром вже зима.</p>

<div></div>