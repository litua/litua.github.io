<strong>Семенко Михайль – 1. V. 914-го </strong>
<p>Сьогодні перше число мая<br />
перше мая<br />
веселий день молодої весни.<br />
Всі сквери й парки залюднені вдень<br />
а ввечері відчиняться сади.<br />
Я чую вибухи фейєрверків<br />
і звідкісь плинуть мідяні звуки.<br />
Але я сиджу дома<br />
нікуди не піду сьогодні<br />
сьогодні перше число мая<br />
веселий день молодої весни<br />
молодої весни.</p>

<div>




</div>

<p>1. V. 1914. Київ</p>

<div></div>