<strong>Тарас Шевченко – Самому чудно. А де ж дітись?</strong>
<p>Самому чудно. А де ж дітись?<br />
Піп діяти і що почать?<br />
Людей і долю проклинать<br />
Не варт, єй-богу. Як же жити<br />
На чужині на самоті?<br />
І що робити взаперті?<br />
Якби кайдани перегризти,<br />
То гриз потроху б. Так не ті,<br />
Не ті їх ковалі кували,<br />
Не так залізо гартували,<br />
Щоб перегризти. Горе нам!<br />
Невольникам і сиротам,<br />
В степу безкраїм за Уралом.</p>

<div>




</div>

<p><em>[Друга половина 1847, Орська кріпость]</em></p>

<div></div>