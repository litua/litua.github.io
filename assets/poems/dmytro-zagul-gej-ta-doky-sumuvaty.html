<strong>Дмитро Загул – “Гей! Та доки сумувати…”</strong>
<p>Гей! Та доки сумувати?<br />
Доки сліз потоком лить?<br />
Геть же, смутку, з мої хати!<br />
Я веселим хочу жить!<br />
Я для пісні струни строю<br />
На новий, веселий лад.<br />
Своїм співом, сею грою<br />
Хочу серце вколисать.<br />
Люлі, серце нещасливе!<br />
Хоч на мить одну засни!<br />
Вже заснули довгі ниви<br />
Сном чарівної весни.<br />
Вже заснули квіти в полі,<br />
Луг, село, діброва спить…<br />
Вснули верби та й тополі,<br />
Сонна річенька шумить…<br />
Чи також тобі спочити,<br />
Щоб весело завтра встать,<br />
Ясне сонце, красні цвіти<br />
Втішно, любо привітать!</p>

<div>




</div>

<p>ІЗ РАННІХ ПОЕЗІЙ, З ЦИКЛУ “В ТЕМРЯВІ”</p>

<div></div>