<strong>Леся Українка – «Кров твоя – рубін коштовний…»</strong>
<p>«Кров твоя – рубін коштовний,<br />
Кров твоя – зоря світання,<br />
Кров із серця для поета<br />
Надгорода і придбання».</p>
<p>Так поету люди кажуть.<br />
Звик він вірить у дурниці.<br />
І радіє крові з серця,<br />
Наче царській багряниці.</p>

<div>




</div>

<p>Мудрим людям достаються<br />
Поцілунки, лаври, квіти,<br />
А поету на потіху<br />
Все криваві самоцвіти.</p>
<p>Люди всьому знають ціну.<br />
В них ніщо не гине марне,<br />
А поету, як і дурню,<br />
Що червоне, те і гарне!</p>
<p>2.02.1897</p>

<div></div>