<strong>Анастасія Кравець – Кохання…</strong>
<p>Немов спалах вранішнього сонця вривається в нашу душу, заглиблюється в думках і залишає глибокий відбиток на серці. Полонізує спокій, бентежить погляд, сполохує монотонність серцевих поштовхів. Його не можна побачити, дотиково відчути, чи скуштувати.. Варто лише на мить заглибитись у себе й поринути в повітря сповнене музики й поезії з присмаком кохання.</p>
<p>Кохана… це слово особливо ніжно звучить в поєднанні з мереживом полум*яно-вечірніх небес, а також у моно ритмах і антрактах пристрасних цілунків.</p>
<p>Романтичність вечорів після тяжкого робочого дня і авангардність проявів любові – найкращі антидепресанти нашого часу. Заможні статки, високий кар*єрний ранг, чи інші матеріальні привілеї ніколи не стануть в один ряд із щирими почуттями, адже щастя від зустрічі з жаданими очима не виразити й мільйонами зарозумілих слів!</p>

<div>




</div>

<p>Мабуть, в кожного із нас настане той момент, коли почуття потрібності й приналежності до когось займуть найвищу сходинку потенційного саморозвитку. І саме тоді ми зможемо відчути всю вишукану тональність гам кохання.</p>
<p>Плекайте почуття, не зраджуйте моралі, знищуйте егоїзм, наповнюйте своє альтер его глибинною сутністю і лише тоді Ви відчуєте солодкий сенс щастя.</p>
<p>Ніколи не запитуйте коханих: «чи ти мене любиш?», адже якщо людина дозволила Вам стати частиною її сутності – Ви неймовірно близькі серцю. Не дозволяйте ревнощам керувати вашими емоціями! Просто кохайте! Безкорисливо, щиро, відверто; віддавайте себе почуттям, даруйте щастя коханим і вони відповідатимуть взаємністю!</p>
<p>Варто лише засіяти серце зернами тепла, вірності, довіри, альтруїзму й турботи і при ретельному догляді ви отримаєте прекрасну троянду, яка наповнюватиме ваше життя ароматом кохання!</p>

<div></div>