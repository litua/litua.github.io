<strong>Тодось Осьмачка – Предше</strong>
<p>Я вас любив, німуючи, то словом<br />
і вірив сліпо та тривожно знов,<br />
а ви боялися, щоб випадково<br />
не виявив при людях я любов.</p>
<p>Я вас любив, побожний, то злорікий,<br />
ви ж обминали, боячись, мене,<br />
і через те прощайте вже навіки,<br />
і хоч тепер вас серце обмине.</p>

<div>




</div>

<p>Але коли у липні під каштаном<br />
побачите потоптану траву<br />
і думка займеться в душі неждано,<br />
що я ще, нещасливий, десь живу,</p>
<p>підіте в церкву для такого часу,<br />
зідхаючи полегшено грудьми,<br />
що зворушили в себе тільки рясу<br />
за серце самотинне між людьми!..</p>

<div></div>