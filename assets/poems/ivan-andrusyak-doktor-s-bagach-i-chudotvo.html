Іван Андрусяк – доктор С багач і чудотворець…<p>доктор С багач і чудотворець<br />
а надто власними силами</p>
<p>тяжке дитинство<br />
власними силами<br />
ґімназія власними силами<br />
матура власними силами<br />
вілла до неба<br />
і два зіркових авто<br />
також власними силами</p>
<p>колекціонує тулуби<br />
фраєрів без рук і без ніг<br />
має їх 22<br />
двічі по одинадцять</p>
<p>опля хлопчики<br />
нині гратимемо в футбол<br />
ми ж без ніг<br />
хриплять каліки<br />
подумаєш морщиться<br />
я зробив собі життя<br />
власними силами<br />
а власними силами<br />
можна зробити все</p>

<div>




</div>

<p>і киває відставному сержантові санітару</p>
<p>півроку тренувалися в санаторії<br />
за колючим дротом</p>
<p>я не знаю можливо їм справді виросли ноги<br />
я не знаю як це взагалі могло статися<br />
але я бачив їхній весняний матч<br />
грали хлопці в футбол ого як грали</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>