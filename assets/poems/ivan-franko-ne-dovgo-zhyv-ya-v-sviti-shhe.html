<strong>Іван Франко – «Не довго жив я в світі ще…»</strong>
<p>Не довго жив я в світі ще,<br />
Та встиг чимало вже зазнати.<br />
Не що й дало мені життє,<br />
Та все ж дало досить багато.<br />
Дало мені пізнать добро,<br />
Дало побачить світ науки,<br />
Бажання правди у душі<br />
І дві тверді, робучі руки,<br />
Дало і приязнь, і любов<br />
Взаїмну, хоч і не щасливу.<br />
Сказало: «Сій, хоч не твойов<br />
Руков пожате буде жниво!»<br />
І ворогів дало, котрі<br />
Кленуть і тиснуть мя, бо сильні;<br />
Дало й прихильників, котрі<br />
Найбільш самі собі прихильні.<br />
Та над усе ціню я ту<br />
Малую мірку мук і болю,<br />
Котрі приняв я в сім життю<br />
За правду, за добро, за волю.</p>

<div>




</div>

<p>1 апреля 1880</p>

<div></div>