Єлизавета Замана – Нас надихають почуття прості…<p>Нас надихають почуття<br />
прості, відомі кожному<br />
для когось нові відчуття<br />
що когось повертають додому<br />
одні нагадають про спільну весну<br />
про матчі МЮ<br />
й біло-синю Десну<br />
а інші пробудять пам’ять мою<br />
присмаком терпкого чаю<br />
і, як ти шумом дощу<br />
на вікнах писав «пробачаю»<br />
вони так вміло<br />
керують людьми<br />
пишуть серіальне мило<br />
й слова,що роблять нас німими.</p>
<p>нас вбивають почуття<br />
і дай Боже,<br />
щоб не кожен відчув за життя,<br />
як воно бити може<br />
щоб не кожен почув, як плаче дитя,<br />
що так і не побачить цей світ<br />
і як його мати до забуття<br />
ридає не рахуючи літ.</p>

<div>




</div>

<p>нас піднімає відчуття<br />
що немає нічого ідеального<br />
кожен має власне «я»<br />
навіть сонце вкрите плямами<br />
і ми шукаємо чогось нереального<br />
живучи лише власними планами.</p>
<p>пам’ятай, ти обирати здатен,<br />
що поведе тебе по життю<br />
скільки на твоєму сонці буде плям<br />
й якому ти повіриш почуттю</p>
<p>автор: <a href="http://onlyart.org.ua/?page_id=35573"><strong>Єлизавета Замана</strong></a></p>
<p></p>

<div></div>