<strong>Герасим’юк Василь – Мовчав, а прокидаєшся від крику…</strong>
<p>Мовчав, а прокидаєшся від крику,<br />
бо сни досвітні – рани ножові.<br />
На тілі – сироти старого віку.</p>
<p>Ми – сироти, і нам немає ліку.<br />
Малі й великі, мертві і живі.</p>

<div>




</div>

<p>А ти, що не довчився у предтеч,<br />
падеш тоді, коли “прийшла вже карта”<br />
і над душею кожен день як меч.</p>
<p>Сьогодні – порожнеча колотнеч,<br />
а завтра те, що й вимовлять не варто.</p>

<div></div>