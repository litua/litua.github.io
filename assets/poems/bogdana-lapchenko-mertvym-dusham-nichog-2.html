<strong>Богдана Лапченко – Мертвим душам нічого не сниться…</strong>
<p>Мертвим душам нічого не сниться<br />
І без того доволі вже з них:<br />
Об’єднала страшна таємниця,<br />
Про яку навіть думати – гріх.<br />
А фінали нечесні й підступні,<br />
Ти не знаєш про завтрашній день.<br />
Ми, на щастя, не є всемогутні,<br />
Ми для світу байдужа мішень.<br />
І якщо завтра я не прокинусь –<br />
Не оплакуй, будь ласка, мене,<br />
Одягай свої крила на спину<br />
І будь вдячний за те, що живеш.</p>

<div></div>