Олеся Крисько – Все скінчено.<p>Все скінчено.<br />
Лишаюсь я на самоті…<br />
Можливо так<br />
Було написано:<br />
В лініях долі на руці –<br />
Розлуки знак.</p>
<p>Перегорить.<br />
І пам’ять ввічливо зітре<br />
Рани з душі,<br />
Хоч ще болить<br />
Я знаю – туга відійде,<br />
Пройдуть дощі.</p>
<p>І відпущу.<br />
Я не затримую – іди!<br />
Ти ж так хотів!<br />
Ще зацвіту.<br />
Мов хризантеми восени<br />
До холодів.</p>
<p>Перезимую<br />
Без застуд. І замете<br />
На серці слід.<br />
Перехворію,<br />
Все пройде<br />
І скресне лід.</p>

<div>




</div>

<p>Прийде весна.<br />
Розкине щедро без жалю,<br />
Неба блакить.<br />
Все відійшло.<br />
Вже не люблю.<br />
І не болить.</p>
<p>автор:<strong> Олеся Крисько </strong></p>
<p></p>

<div></div>