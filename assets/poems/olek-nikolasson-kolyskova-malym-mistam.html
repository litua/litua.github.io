Олек Ніколассон – Колискова малим містам<p>Всі малі міста вночі однакові –<br />
Павутина вулиць в тиші й темряві.<br />
Колісниця дня з сухими баками –<br />
На парковці, за нічними землями.<br />
Кроки гучно б’ють – там-тами спокою,<br />
Місяць щось під ніс собі мугикає –<br />
Щоб вірші складати в нього роки є,<br />
Доки ми розмінюємось криками.<br />
Стоквартирні новобуди-вулики<br />
(Вікна фосфорують – радіація)<br />
Вже покрились сагами і буллами,<br />
Фразами Ла Вея і Горація.<br />
Вітер часом несміливо дмухає<br />
Й на дорожніх виямках підскакує…<br />
Літо завжди повнить мертве рухами,<br />
А малі міста вночі однакові.</p>

<div>




</div>

<p>автор: <strong>Olek Nikolasson</strong></p>
<p></p>

<div></div>