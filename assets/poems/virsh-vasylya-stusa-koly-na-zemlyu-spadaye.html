<strong>Василь Стус – Коли на землю спадає тиша…</strong>
<p>Коли на землю спадає тиша,<br />
коли приморські кручі<br />
затушовує ніч глуха,<br />
Коли близ берега<br />
тільки світло берегового крейсера<br />
та жовчні очі чужих безсонь –<br />
одне море хвилюється,<br />
одне море не може спати,<br />
мов доброволець,<br />
котрий не знає,<br />
як пахне порохом перший бій.</p>

<div>




</div>

<p>Коли земля повертається від сонця,<br />
ховаючись у тінь капіта –<br />
лістичної сутності тамбережнього материка,<br />
високе небо Аустерліца<br />
чорніє, голубіє, синіє, зеленіє,<br />
а людські очі<br />
виловлюють з цілого спектра,<br />
ніби рибу, впійману на гачок,<br />
окремі кольори.</p>

<div></div>