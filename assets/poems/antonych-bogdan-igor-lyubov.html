<strong>Антонич Богдан-Ігор – Любов</strong>
<p>У правилі математичнім світа<br />
за дужки викинена невідома,<br />
незнаний косинус днів наших літа.</p>
<p>В далекій подорожі, навіть вдома<br />
дарма шукати слів її німих.<br />
Коли здається: пустку переміг,<br />
приходить тиха, наче ніч, утома.</p>

<div>




</div>

<p>Усміхнені, штудерні тріолети,<br />
мов лід холодні, кажуть нам даремно,<br />
вмовляють, що любов — це річ неземна.<br />
О, де ти є, незнана, о, де є ти?</p>
<p>Чи кинув хто на тебе анафему?<br />
А може, винайшли тебе поети,<br />
щоб до згучних сонетів мати тему.</p>

<div></div>