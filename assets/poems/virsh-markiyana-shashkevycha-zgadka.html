<strong>Маркіян Шашкевич – Згадка</strong>
<p>Заспіваю, що минуло,<br />
Передвіцький згану час,—<br />
Як весело колись було,<br />
Як то сумно нині в нас!<br />
Святовида лиця ясні<br />
За Лабою слов’ян чтив.<br />
Купайловий танок красний<br />
Царинами вітром сплів.<br />
Гай ся на честь гарной Лади<br />
Піньом дівиць розлягав,<br />
Мир в подяці для Коляди,<br />
Веселячись, снопи клав.<br />
Над ярою Волтавою<br />
Суд Любушин мир давав;<br />
Над Дніпром-Славутицьою<br />
Так Ярослав ся вславляв.<br />
Поза білими водами<br />
Білий гніздо орел вив,<br />
А руськими сторонами<br />
Дзвін вічовий гомотів.<br />
Новгорода сила й слава<br />
Світом цілим зголосла,<br />
Києва золота глава<br />
Під небеса ся звела.<br />
Слави дочка величана<br />
На світ цілий сіяла,<br />
Піснь Люмира, піснь Бояна<br />
Голосніше їй гула.<br />
Нині думка йде сумненько,<br />
Темним лісом гомонить,<br />
За Дунай, за Дніпр туженько<br />
Згадка журна лиш летить.<br />
Понад Дністра берег крутий<br />
Гамор галич розлягат,<br />
Там сум душу хапле лютий,<br />
В безвість гадка пропадат.<br />
Городища де бували —<br />
Днесь могили ся звели,<br />
Богів храми де стояли —<br />
Грехіт мохи поросли.<br />
Поза води, поза тихі<br />
З Славов гаразд пробував,<br />
Загудівши, вихор лихий<br />
І сліди їх позмітав.<br />
Красна Ретра з Арконою<br />
Пилом вічним припали,<br />
Діти вірні з матерьою<br />
Десь в безвістях ізчезли…<br />
Де ворони ся злітають,<br />
Колись славний стояв тин,<br />
Тяжкі мраки днесь лягають,<br />
Як на ногах татарин .<br />
Щастя, гаразд з-під могили<br />
Гомоном лиш залітат;<br />
Як слов’яни колись жили —<br />
Журна думка лиш згадат.<br />
Із русина щирой груди<br />
В нобратимий летить край.<br />
Побратимі де суть люди.<br />
Поза Волгу, за Дунай.</p>

<div></div>