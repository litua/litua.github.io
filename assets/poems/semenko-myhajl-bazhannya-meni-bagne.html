<strong>Семенко Михайль – Бажання (“Мені багнесь заплющити очі…”) </strong>
<p>Мені багнесь заплющити очі<br />
щоб тихо і мовчки страждати<br />
Не мислить не бачить не чути<br />
тільки страждати страждати<br />
Тільки страждати і думать про неї<br />
і думать про неї<br />
Про вії про тіні<br />
Про яснь її очей прищурених в пестощах очей<br />
У вечір пестливий і темний<br />
коли завмирає природа<br />
У ночі безмісячні темні самотні осінні<br />
замислені ночі<br />
У мент той непроханий смілий як настрій<br />
вмірковує згода<br />
Мені багнесь заплющити очі<br />
Щоб тихо і мовчки страждати…</p>

<div>




</div>

<p>17. VIII. 1916. Владивосток</p>

<div></div>