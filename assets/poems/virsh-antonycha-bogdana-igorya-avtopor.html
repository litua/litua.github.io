<strong>Антонич Богдан-Ігор – Автопортрет</strong>
<p><em>“Я все — п’яний дітвак із сонцем у кишені”. </em><br />
<em>“Я — закоханий в житті поганин”.</em></p>
<p><em>“Привітання життя”. З першої книжки “Привітання життя”</em></p>

<div>




</div>

<p>Червоні клени й клени срібні,<br />
над кленами весна і вітер.<br />
Дочасності красо незглибна,<br />
невже ж тобою не п’яніти?</p>
<p>Я, сонцеві життя продавши<br />
за сто червінців божевілля,<br />
захоплений поганин завжди,<br />
поет весняного похмілля.</p>

<div></div>