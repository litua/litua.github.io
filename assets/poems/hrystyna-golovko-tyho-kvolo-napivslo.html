Христина Головко – Тихо, кволо, напівслова…<p>тихо, кволо, напівслова<br />
ти заходиш у мій дім<br />
ніби ти тут випадково<br />
заблукалий пілігрим.<br />
власно, гордо, без пояснень<br />
ти ведеш мене в пітьму<br />
ніби ти це сонце ясне<br />
хоч душа належить злу<br />
вміло, знано і насильно<br />
ти стираєш слово “ні”<br />
і незнати чи я вільна<br />
чи живу в якомусь сні<br />
вічно, завше і ніколи<br />
ти приходиш у мій дім<br />
тихо,кволо напівслова<br />
мій блукалець – пілігрим</p>

<div>




</div>

<p>автор: <strong><a href="http://onlyart.org.ua/?page_id=46608">Христина Головко</a></strong></p>

<div></div>