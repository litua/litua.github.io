<strong>Ірина Ярко – Ти на одинці помолись за друга…</strong>
<p>Страждає, плаче втомлена душа,<br />
Що намагалася створити казку,<br />
Та грізною була чиясь рука<br />
І на обличчя натягнула маску.<br />
Все стало грізним, чорним і холодним,<br />
Замурувало серце, як бетон,<br />
Тінь пожирала подихом голодним,<br />
І світ цей розділила на кордон.<br />
Так народились: біль, страждання, туга,<br />
Невидима цариця, привид-змій,<br />
Ти на одинці помолись за друга,<br />
Що любить цілувати голос твій.<br />
Котрий почує, як серце зітхає,<br />
Як тяжко відкриваються вуста,<br />
Як потай душа ніжності шукає,<br />
І на очах бринить гірка сльоза.<br />
Котрий відчує непомітну втому,<br />
Бальзамом слів своїх зітре печаль,<br />
Опівночі примчить до твого дому,<br />
Щоб проказати: «Мені дуже жаль!<br />
Але повір, воно цього не варте,<br />
Попереду історія життя,<br />
В твоїх руках ще є «козирна» карта,<br />
А інші викинь, бо то є сміття…»<br />
І закричало серденько від болю,<br />
Коли дізналось, що його немає,<br />
Закриті очі назавжди рукою,<br />
І вже ніхто не мовить: «Все минає!»<br />
Чому життя таке несправедливе,<br />
Чом забирає найдорожчий скарб?<br />
Втрачати так нестерпно і жахливо,<br />
І ти вже не людина, ти, як раб…<br />
Блукаєш тінню ховаючись від світу,<br />
Ніби брудний зім’ятий папірець,<br />
Чекаєш, хоч найменшого привіту<br />
Та розумієш, що настав кінець.<br />
Кінець всьому, що було «до» й «спочатку»,<br />
Все зникло, мов ракета пронеслось,<br />
На папірці поставили печатку,<br />
А те, що мріялось ніколи не збулось.<br />
І вже не збудеться, бо подиху немає,<br />
І голосу, що дзвоном виграє,<br />
Що буде далі ще ніхто не знає,<br />
А поки біль заснути не дає.<br />
Проте, приходить постать серед ночі,<br />
Немов би янгол чистий і святий,<br />
Та замість вуст говорять його очі,<br />
А говір цей мов подих, дорогий…</p>

<div>




</div>

<p>автор: <strong><a href="http://onlyart.org.ua/?page_id=30686">Ірина Ярко</a></strong></p>

<div></div>