<strong>Ольга Анцибор – Освідчення</strong>
<p>Кілометрів багато між нами лягає,<br />
А між душами нашими злива рясна.<br />
Серце плаче в розлуці, а біль не стихає,<br />
Бо не прийде кохання квітуча весна.</p>
<p>Ні, не прийде весна, бо попереду осінь,<br />
Чорнобривцями й листям багряним п’янить.<br />
Але небо дарує нам сонячну просинь<br />
І промінчик гарячий на землю летить.</p>

<div>




</div>

<p>Осінь може ще бути тепліша за весну,<br />
І того, що минуло, ніяк не шкода.<br />
І кохання в душі захололій воскресне,<br />
І розлука відійде, як сива біда.</p>
<p>Я кохання казкове тобі подарую,<br />
Ясну зірочку з неба до тебе схилю.<br />
Твої руки натруджені я поцілую,<br />
Бо тебе я так ніжно, так палко люблю.</p>

<div></div>