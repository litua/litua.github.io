<strong>Антонич Богдан-Ігор – Автобіоґрафія</strong>
<p>В горах де ближче сонця, перший раз приглянувся небу,<br />
тоді щось дивне й незнане пробудилося у мені,<br />
і піднеслася голова, й слова прийшли до уст зелені.<br />
Тепер — де б я не був і коли-небудь,<br />
я все — п’яний дітвак із сонцем у кишені.</p>

<div>




</div>

<p>А як зійшов із гір до гамірливих міст,<br />
у злиднях і невдачах не кляв ніколи долі та не ганив,<br />
глядів спокійно на хвиль противних гурагани.<br />
Мої пісні — над рікою часу калиновий міст,<br />
я — закоханий в житті поганин.</p>

<div></div>