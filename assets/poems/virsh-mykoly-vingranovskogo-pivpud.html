<strong>Микола Вінграновський – Півпуда бринзи і корзина перцю…</strong>
<p>Півпуда бринзи і корзина перцю,<br />
І сірий дощик скаче в казані…<br />
Як доведеться, то вже й доведеться<br />
З тобою й. помирати тут мені.</p>

<div>




</div>

<p>Напечемо солодкої цибулі,<br />
Із підчеревини нашкваримо шкварок…<br />
Під тихий крок зорі, під води призаснулі<br />
На цей пісок і ми вкладем свій крок.</p>
<p>Ми станемо тут жити та любити,<br />
Під темним летом темних кажанів<br />
Тут будем колисати свої діти<br />
Й варить їм сірий дощик в казані.</p>
<p><em>1966</em></p>

<div></div>