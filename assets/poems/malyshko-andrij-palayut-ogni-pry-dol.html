Малишко Андрій – Палають огні при долині…<p>Палають огні при долині,<br />
І північ заходить, і сон.<br />
Татари сидять при долині<br />
На всіх поділяють полон:</p>
<p>— Два списи бери, на придачу<br />
Китайку червону з плеча.<br />
— Мені ж гривуна вороного.<br />
— Мені чорнокосе дівча.</p>
<p>Китайка горить, як заграва,<br />
Ірже сумовито гривач,<br />
Оксана сльози не втирає,-<br />
Не плач, моя бідна, не плач.</p>
<p>— Бери собі матір із дітьми,<br />
Отару овець і волів.<br />
— Віддай мені шаблю-дамаску,<br />
Як сам ватажок повелів.</p>

<div>




</div>

<p>А шабля не сяє, як злото,<br />
Воли не займають трави,<br />
І мати із дітьми ридає:<br />
— Сини мої старші, де ви?</p>
<p>Палають огні при долині,<br />
Світанок заходить і сон,<br />
Татари сидять при долині<br />
На всіх поділяють полон.</p>
<p>То хмара — не хмара у небі,<br />
То бурі великої знак.<br />
То коні летять чортомлицькі,<br />
Їх свистом жене Сагайдак.</p>
<p>І шаблі скреснули і впали,<br />
І порох покрив сіножать.<br />
Татарські порубані кості<br />
Під сонцем палючим лежать.</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>