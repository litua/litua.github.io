<strong>Ліна Костенко – Червоні краплі глоду</strong>
<p>Блюстителі, халтура — ваше хоббі.<br />
Ви, фабріканти вір і недовір,<br />
зробити вам би по духовній пробі —<br />
вас забракує кожен ювелір.</p>
<p>Номенклатурні дурні, бюрократи,<br />
пласкі мурмила в квадратурі рам!<br />
Ваш інтелект не зважать на карати,<br />
а щонайбільше просто на сто грам.</p>

<div>




</div>

<p>Поету важко. Він шукає істин.<br />
Ми — джини в закоркованих пляшках.<br />
А ви, хто ви, які ж ви комуністи?<br />
Ви ж комунізм вдавили в пелюшках!</p>
<p>Ви вже його сточили, як хробаччя.<br />
<a href="http://onlyart.org/" target="_blank">Поезія</a> для ваших топок — торф.<br />
Оце щоб ваші методи побачив,—<br />
від заздрощів би луснув Бенкендорф.</p>
<p>Нелегко вам. Криваві краплі глоду<br />
крізь наші вірші виступлять колись…<br />
Не говоріть від імені народу,—<br />
розперетричі ви йому впеклись!</p>

<div></div>