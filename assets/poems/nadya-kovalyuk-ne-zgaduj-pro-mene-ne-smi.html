Надя Ковалюк – Не згадуй про мене. Не смій…<p>Не згадуй про мене. Не смій…<br />
Не дай мені знову відчути<br />
той втрачений рай – ти не мій,<br />
чужий, але ще не забутий.</p>
<p>Не згадуй, бо досі болить,<br />
на серці і так одні лати.<br />
Чому так буває: лиш мить,<br />
коли так хотілось назавжди?</p>
<p>Чим далі- черствіє душа<br />
і часто німіють долоні,<br />
здається, кругом мерзлота,<br />
і сльози занадто солоні.</p>
<p>Свій відчай стиснувши в кулак –<br />
я губи кусаю до крові.<br />
Не так я хотіла… Не так.<br />
Та вже розподілено ролі.</p>

<div>




</div>

<p>Життєва стрімка карусель<br />
несе нас в нестримнім потоці,<br />
коли ж ми втрачаєм людей-<br />
нестерпно нам в лівому боці.</p>
<p>Не згадуй про мене. Облиш.<br />
Я б також, якби моя воля…<br />
Чому ж ти так довго болиш?<br />
Недоля моя ти…Недоля…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>