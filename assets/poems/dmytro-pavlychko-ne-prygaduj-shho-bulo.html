<strong>Дмитро Павличко – “Не пригадуй, що було! Не треба…” </strong>
<p>Не пригадуй, що було! Не треба<br />
Дотикатись до заглухлих ран.<br />
Вже душа не б’ється в креші неба,<br />
Як розбитий громом океан.</p>

<div>




</div>

<p>Благодать зійшла на темні води,<br />
Втихомиривсь і затихнув я.<br />
Безпощадний блиск твоєї вроди<br />
Лагідно в душі моїй сія.</p>
<p>Може, хвилі встануть ще, як піки,<br />
І полинуть радо на загин,<br />
Але я люблю тебе навіки<br />
Мовчазною силою глибин!</p>
<p>***</p>

<div></div>