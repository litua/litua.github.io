<strong>Дмитро Загул – “Ой полиньте, мої думи, на зелені гори…”</strong>
<p>Ой полиньте, мої думи, на зелені гори!<br />
Задзвоніть, тремтючі струни, зашуміть, як море!<br />
Розлетіться по Бескиді на шовкові квіти,<br />
Покотіться по рокиті, як слова трембіти!<br />
Привітайте темні бори, жалібні ялиці,<br />
Поклоніться Чорногорі, сніговій цариці.<br />
Над рікою зупиніться, що пливе до Прута,<br />
І в хатинку подивіться, де недоля люта.<br />
А як тамки вас пізнають мої сестри милі,<br />
Білі ручки заламають і впадуть безсилі.</p>

<div>




</div>

<p>ІЗ ЗБІРКИ “З ЗЕЛЕНИХ ГІР”, КОЛОМИЙКИ</p>

<div></div>