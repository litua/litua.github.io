<strong>Іван Франко – «Ночі безмірнії, ночі безсоннії…»</strong>
<p>Ночі безмірнії, ночі безсоннії,<br />
Горе моє!<br />
Мозок наляжуть думки невгомоннії,<br />
В серці грижа, мов павук той, полоннії<br />
Сіті снує.<br />
Виром невпинним бажання сердечнії<br />
Рвуться, летять –<br />
Вічно невтишені і безконечнії…<br />
Мов на свої мене крила безпечнії<br />
Схопить хотять.<br />
Де ви так рветесь, куди ви літаєте,<br />
Думи-орли?<br />
В гості до зірки ви, чень, не бажаєте?<br />
К земним зіркам же ви й стежки не знаєте<br />
Тут по земли.<br />
О моя ясна, блискуча зірничко,<br />
Де ти живеш?<br />
Чи за життя ще я вздрю твоє личко?<br />
Чи аж по смерті на гріб мій, горличко,<br />
Плакать прийдеш?</p>

<div>




</div>

<p>12 декабря 1882</p>

<div></div>