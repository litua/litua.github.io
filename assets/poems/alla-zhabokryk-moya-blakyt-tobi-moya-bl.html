Алла Жабокрик – Моя блакить. Тобі. Моя блакить.<p>моя блакить. тобі. моя блакить.<br />
спада’ волосся із чола невтішно<br />
ховаю очі, знаючи, що грішна<br />
я всім кажу, що зовсім не болить<br />
що сум в моїх зіницях лиш на мить</p>
<p>моя печаль. тобі. моя печаль<br />
пуста ця постіль достобіса ранків<br />
церковні дзвони б’ють безперестанку<br />
шукають в мені сповідь, мов грааль<br />
мій гріх в мені сидить. й мені не жаль.</p>
<p>моє життя. тобі. моє життя<br />
мій голос вчора раптом обірвався<br />
немов зв’язок чи шум електростанцій<br />
немов проникла в люд моя журба<br />
та відбирала голос, мов чума</p>

<div>




</div>

<p>моя душа. тобі. моя душа.<br />
я й після тиші хочу тебе чути<br />
мені б лишень життя це перебути<br />
згорнути сум із зблідлого чола<br />
і всім сказати, що я ще жива</p>
<p>\схрестивши пальці\</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>