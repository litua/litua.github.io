<strong>Василь Симоненко – Українська мелодія</strong>
<p>Довго тужить сумна бандура<br />
Про діла у старій сивині,<br />
І якусь невідому зажуру<br />
Навіває та пісня мені.</p>
<p>Не мелодія — збурена рана,<br />
Не слова, а безжальні голки,<br />
Тільки бачу не сині лимани<br />
І не горді козацькі полки.</p>

<div>




</div>

<p>А ввижається — там, біля шляху,<br />
На потоптаній кіньми траві<br />
Жирний ворон, мов чорна папаха,<br />
На козацькій сидить голові.</p>
<p>А нав-круг по-ру-ба-ні<br />
До-си-на-ють сни,<br />
І да-ле-ко бу-бо-ни<br />
Кли-чуть до вій-ни.</p>

<div></div>