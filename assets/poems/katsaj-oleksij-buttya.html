<strong>Кацай Олексій – Буття</strong>
<p>Незграбний вітер віхоли хвостом<br />
гатив у хмаровища шкаралущу<br />
а я плив навздогін за тим плотом<br />
з якого впав у воду холоднющу</p>

<div>




</div>

<p>З колод слизьких на ньому небокрай<br />
на ньому й пози людські позалюдські<br />
але усе ж це згублений мій рай<br />
що може вир здолати страхопудський</p>
<p>Праворуч воду всмоктує багно<br />
ліворуч ніч пашить вогненним смерком<br />
та вперто ми по річці пливемо<br />
на покордонні між життям та пеклом</p>

<div></div>