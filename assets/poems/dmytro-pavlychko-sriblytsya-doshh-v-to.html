<strong>Дмитро Павличко – “Сріблиться дощ в тоненькому тумані…” </strong>
<p>Сріблиться дощ в тоненькому тумані,<br />
Як ниточка в прозорім полотні.<br />
А сонце по його бличкучій грані<br />
Тече і душу сповнює мені.</p>

<div>




</div>

<p>Зустрінь мене. Я повен пожадання<br />
Блакитної, мов сон, далечини.<br />
Моїх очей неголосне страждання<br />
Ти поглядом ласкавим зупини.</p>
<p>Моя печаль тебе не поневолить,<br />
А тільки радісний розбудить щем,<br />
Немов цього туману срібна волоть,<br />
Замаєна і сонцем, і дощем.</p>
<p>***</p>

<div></div>