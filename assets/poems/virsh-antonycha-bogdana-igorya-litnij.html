<strong>Антонич Богдан-Ігор – Літній вечір</strong>
<p>Від спеки місто важко дише,<br />
й чоло його шорстке й червоне<br />
під віялом нічної тиші<br />
поволі стигне і холоне.</p>

<div>




</div>

<p>Тремке натхнення віддзвеніло,<br />
застигло в мудрій вірша брилі.<br />
Твоє чи не твоє це діло,<br />
ти сам збагнути вже не в силі.</p>
<p>Крізь гамір дня незмінне “завжди”.<br />
Заснеш,<br />
заснеш без зір, поете,<br />
життя на звуки розмінявши,<br />
мов золото в дрібні монети.</p>

<div></div>