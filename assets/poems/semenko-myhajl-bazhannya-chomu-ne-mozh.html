<strong>Семенко Михайль – Бажання (“Чому не можна перевернути світ?..”) </strong>
<p>Чому не можна перевернути світ?<br />
Щоб поставити все догори ногами?<br />
Це було б краще. По-своєму перетворити.<br />
А то тільки ходиш, розводячи руками.<br />
Але хто мені заперечить перевернути світ?<br />
Місяця стягн’уть і дати березової каші,<br />
Зорі віддати дітям — хай граються,<br />
Барви, що кричать весняно, — служниці Маші.<br />
Хай би одягла на себе всі оті розкоші!<br />
Тоді б, певно, Петька покохав її,<br />
скільки було сили.<br />
А то ходиш цим балаганом, що звуть — природа,<br />
Й молиш: о, хоч би вже тебе чорти вхопили!</p>

<div>




</div>

<p>1. IV. 1914. Київ</p>

<div></div>