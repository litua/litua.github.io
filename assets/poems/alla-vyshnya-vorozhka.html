<strong>Алла Вишня – Ворожка</strong>
<p>Липневі, м’ятні й безсонні ночі,<br />
в очах – вогні, а в косАх волошки,<br />
лукавий усміх й зелені очі,<br />
в руках стихія, вона – ворожка.</p>
<p>У серці море, бурхливі хвилі,<br />
в душі блакить й неосяжна даль,<br />
все б підкорилося її силі,<br />
якби не інших очей кришталь.</p>

<div>




</div>

<p>В словах у неї вся мудрість роду,<br />
косей русявих широка стьожка<br />
простяглась у синю блискучу воду,<br />
їй можна все, бо ж вона ворожка.</p>
<p>Чарує, часом, її манера<br />
так заглядати в чужі серця,<br />
чи від природи трохи шалена,<br />
а чи характер має борця.</p>
<p>Підвладно все їй, земля та небо,<br />
І океани чужі І гори,<br />
лише без нього їй це не треба,<br />
лише без нього вона у море..</p>

<div></div>