<strong>Ірина Ярко – Сьогодні заварила чорну каву!</strong>
<p>Сьогодні заварила чорну каву,<br />
Але навіщо? Нащо це мені?<br />
Не хочу я впиватися лукаво,<br />
Коли горять і блимають вогні.<br />
Сьогодні заварила чорну каву,<br />
З корицею, приємну до зірок,<br />
Тепер сиджу, дивлюсь на оту страву,<br />
Зробивши цей омріяний ковток.<br />
Сьогодні заварила чорну каву,<br />
Зі свіжим, біло-ніжним молоком,<br />
І уявила «квітень» коло ставу,<br />
Який рахує впевнено «дурдом».<br />
Сьогодні заварила чорну каву,<br />
Без цукру, без ванілі та вершків,<br />
Викинула всю оту «ораву»,<br />
Витрусивши зерна із «мішків».<br />
Сьогодні заварила чорну каву,<br />
Ну, і навіщо «тітко» ти мені,<br />
Думала, що звикну, помилилась,<br />
Розчарувалась я, мабуть в тобі.<br />
Сьогодні заварила чорну каву,<br />
Вже цілий рік, мудрую та варю,<br />
Я не сміюсь над нею, не лукавлю,<br />
Мабуть зізнаюсь: просто не люблю.<br />
Сьогодні заварила чорну каву,<br />
Оце вже ні, пробач, я не зі зла,<br />
Немає кави? Боже мій, де кава?<br />
Скінчилася! Нарешті! Все, хвала!<br />
Сьогодні заварила… Люди, чаю!<br />
О так, смачненького з лимоном,<br />
За кавою скучаю, не скучаю,<br />
Вона вже поступилась своїм «троном».</p>

<div></div>