<strong>Ольга Анцибор – Не хочу зими</strong>
<p>Як не хочеться холодів<br />
І тріскучих зимових морозів.<br />
Хочу місяць щоб молодів<br />
І шуміли травневі грози.</p>

<div>




</div>

<p>Хочу дощику і роси,<br />
І веселки шовкову стрічку,<br />
Хочу ніжного листя краси<br />
І води блакитної річку.</p>
<p>Хочу хмарок і неба просині,<br />
Вітру й сонячної погоди,<br />
Лиш не хочу зими та осені<br />
Ні в житті своїм ні в природі.</p>

<div></div>