<strong>Ковальчук Людмила – Я напишу тобі листа…</strong>
<p>Я напишу тобі листа…<br />
Пробач, за прірву між словами.<br />
За присмак сонця на вустах,<br />
За ніжну пристрасть до нестями…</p>
<p>Не прожени, якщо прийду,<br />
І не тримай – я вільна пташка!<br />
Хоч слів доречних не знайду –<br />
Ти вибачиш. Можливо, важко,</p>

<div>




</div>

<p>Та напиши мені листа,<br />
Забувши все і все згадавши,<br />
Нехай ця відповідь пуста. –<br />
Любов моя – вона назавжди!</p>
<p>Не треба слів без гіркоти…<br />
Усе між нами – все доречно!<br />
Зів’явші квіти, дощ і ти,<br />
І присмак щастя… Безперечно</p>
<p>Найкращих слів я не знайду,<br />
Щоб пояснити, як кохаю.<br />
Ти напиши, поклич, прийду,<br />
Я більш за все цього чекаю!</p>

<div></div>