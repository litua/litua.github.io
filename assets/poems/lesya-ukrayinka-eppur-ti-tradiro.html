<strong>Леся Українка – Eppur ti tradiro </strong>
<p>Тебе я, може, зраджу. В ту годину,</p>
<p>як таємницею весь світ укриє мла,<br />
приникне геній з поглядом огнистим<br />
і з поцілунком до мого чола.</p>
<p>І я тоді бліда й тремтяча встану,</p>

<div>




</div>

<p>покину ліжко і піду за ним.<br />
Крізь темряву піду за гордим і величним<br />
таємним генієм моїм.</p>
<p>Моїм устам свої слова надасть він,</p>
<p>одкриє всі дива, що знає сам.<br />
Із серця глибини тоді полинуть<br />
к широким, неозорим небесам</p>
<p>нестримані, одважні, вільні співи.</p>

<div></div>