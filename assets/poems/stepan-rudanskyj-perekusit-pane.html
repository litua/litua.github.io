<strong>Степан Руданський – Перекусіть, пане!</strong>
<p>Обсунулась стара гребля,<br />
Місток похилився,<br />
Спала річка невеличка,<br />
Млинок завалився.</p>
<p>На камінні кілька хлопців<br />
Черепками грає,<br />
Аж ступою через греблю<br />
Панок проїжджає.</p>

<div>




</div>

<p>«Помагайбіг,— каже,— хлопці!»<br />
«Помагайбіг, пане!»<br />
«А що, у вас млинок меле?»<br />
«Таже меле, пане!»</p>
<p>«А говна змолоти можна!»<br />
«Перекусіть, пане!<br />
Як сухеє воно тілько,<br />
То змелеться, пане!»</p>

<div></div>