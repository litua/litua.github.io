<strong>Богдан Согор – Промінь</strong>
<p>Я захищаю промінь свічки на столі,<br />
Від злих вітрів, що дмуть через відкриті двері,<br />
Ніхто не в силі: герцоги, барони, королі,<br />
Його згасити, сівши до вечері.<br />
Пекуча втома, пробирає до костей,<br />
Та я чатую, не зімкнувши ока,<br />
І бережу його від всіх непроханих гостей,<br />
Стою, на промінь дивлячись звисока.<br />
Жевріє свічка, бореться з вітрами,<br />
Пронизую суцільну чорну тінь,<br />
Своїми вогняними язиками,<br />
Світ визволяє з мряки володінь.<br />
Допоки світиться цей ясний ореол,<br />
Допоки променем ще буде бити,<br />
Зла посланець не стане на престол<br />
І нашу волю він не зможе полонити.</p>

<div>




</div>

<p><a href="http://onlyart.org.ua/?page_id=44">до віршів Богдана</a></p>

<div></div>