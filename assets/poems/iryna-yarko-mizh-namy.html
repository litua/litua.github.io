<strong>Ірина Ярко – Між нами…</strong>
<p>Між нами триста миль твого цілунку,<br />
Між нами купа недосяжних слів,<br />
Між нами фантик з того подарунку,<br />
Що вкрав з десяток солоденьких днів.<br />
Між нами зорі, тихе нічне небо,<br />
І сотні, ні мільйони тих хвилин,<br />
Які питають: «Ну, чого вам треба,<br />
Ви ж одинокі, мов в садочку тин».<br />
Між нами несказанні кілометри<br />
І не дочитані до дірочок листи,<br />
Між нами день, що має скоро вмерти,<br />
Й мільйони подихів з собою принести.<br />
Між нами сніг, розбещена сніжинка,<br />
Що має завтра завершити вальс,<br />
Між нами та малесенька краплинка,<br />
Яка рахує цей самотній час.<br />
Між нами місто і село кохане,<br />
Ряди будинків і стареньких хат,<br />
Між нами те, чого уже немає,<br />
Бо більше не дають на серце лат.<br />
Між нами людоньки знайомі і чужі,<br />
Між нами подих, що дарує вітерець,<br />
Між нами недописані вірші,<br />
Які навіює в вісні німий митець.<br />
Між нами дощ, його дитя – веселка,<br />
Між нами безкінечна маячня,<br />
Яка штрикає, ніби та виделка,<br />
І опирається, немов тупе теля.<br />
Між нами дим, невидимих перлинок,<br />
Між нами літо, осінь і весна,<br />
Між нами паростки із золотих зернинок,<br />
Між нами що? Фанера і стіна.</p>

<div>




</div>

<p>автор:<strong> <a href="http://onlyart.org.ua/?page_id=30686">Ірина Ярко</a></strong></p>

<div></div>