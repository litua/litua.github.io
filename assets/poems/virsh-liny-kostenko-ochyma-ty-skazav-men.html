<strong>Ліна Костенко – Очима ти сказав мені: люблю…</strong>
<p>Очима ти сказав мені: люблю.<br />
Душа складала свій тяжкий екзамен.<br />
Мов тихий дзвін гірського кришталю,<br />
несказане лишилось несказанним.<br />
Життя ішло, минуло той перон.<br />
гукала тиша рупором вокзальним.<br />
Багато слів написано пером.<br />
Несказане лишилось несказанним.<br />
Світали ночі, вечоріли дні.<br />
Не раз хитнула доля терезами.<br />
Слова як сонце сходили в мені.<br />
Несказане лишилось несказанним.</p>

<div></div>