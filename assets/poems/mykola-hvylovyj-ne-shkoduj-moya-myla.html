<strong>Микола Хвильовий – «Не шкодуй, моя мила мати…»</strong>
<p>Не шкодуй, моя мила мати,<br />
Що я степ рясний залишив —<br />
Я говірку свою кострубату<br />
Заплітаю в русявий кужіль1.</p>
<p>Подивись в мої очі прозірні —<br />
Журавлинії там ягідки:<br />
Твойому заповіту я вірний.<br />
Як і завжди, вихревий, меткий.</p>

<div>




</div>

<p>Ледве ранок тремтячий, рожевий<br />
Заголити темряву підскоче,<br />
Я, як сонце безкрайо веселе,<br />
На завод положу свої очі.</p>
<p>Не шкодуй, моя мила мати,<br />
Твоїм серцем я всіх наділив,<br />
Подивися на ранок мій радо<br />
Після грому і зоряних злив.</p>

<div></div>