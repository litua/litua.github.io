Тичина Павло – Світає<p>Світає…<br />
Так тихо, так любо, так ніжно у полі.<br />
Мов свічі погаслі в клубках фіміаму,<br />
В туман нагорнувшись, далекі тополі<br />
В душі вигравають мінорную гаму.<br />
Світає поволі…<br />
Так тихо, так любо, так ніжно у полі.</p>
<p>Світає…<br />
Все спить ще: і поле, і зорі безсилі,<br />
Лиш птах десь озвався спросоння ліниво,<br />
Та пень обгорілий, мов піп на могилі,<br />
“Безсмертний, помилуй!” — кричить мовчазливо.<br />
Видніє щохвилі.<br />
Все спить ще: і поле, і зорі безсилі</p>

<div>




</div>

<p>Світає…<br />
Проміннями схід ранить, ніч, мов мечамії.<br />
Хмарки золоті поспішають. на битву.<br />
Безмовні тумани тремтять над полямн.<br />
I з ними стаю я на ранню молитву:<br />
О зглянься над нами!<br />
За що нас ти раниш у серце мечами?</p>
<p>1914-1916</p>
<p>автор: <strong><a href="http://onlyart.org.ua/?page_id=4906">Тичина Павло</a></strong></p>

<div></div>