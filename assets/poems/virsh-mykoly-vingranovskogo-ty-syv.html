<strong>Микола Вінграновський – Ти, сивий лісе в сутіні прозорій…</strong>
<p>Ти, сивий лісе в сутіні прозорій,<br />
І ви, гаї в зелених льолях літ,<br />
Нічого так не треба, як в підзор’ї<br />
Мені ваш голос чуть і стежить ваш політ.<br />
В глухій глибочині всевладної хвилини,<br />
Коли забуха в серці світлий дим<br />
І золотаве слово України<br />
Горить у горлі порохом сухим,<br />
Тоді-звулканення! А не безсила мука.<br />
І чи моя у тому винина,<br />
Що, мій народе, доля наша стука<br />
В моє вікно без тиші й криги сна.</p>

<div>




</div>

<p><em>1963</em></p>

<div></div>