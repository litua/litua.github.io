Іван Андрусяк – за оводом терпне самотній сумний рамадан…<p>за оводом терпне самотній сумний рамадан<br />
уже осипається мерва з чернечої брами<br />
віддам тобі перстень і палець а сніг не віддам<br />
нехай він тяжіє між нами тяжіє між нами</p>
<p>на дамбу не вийду там губи злюбованих слив<br />
погруддя лілей герметична плутонна судома<br />
яри за ярами там замшевий дощ настелив<br />
та неба немає і я залишаюся вдома</p>

<div>




</div>

<p>то сни менелая нехай осміє менелай<br />
багнети юдолі нехай четвертує волами<br />
займай україну але тільки сніг не займай<br />
нехай він тяжіє між нами тяжіє між нами</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>