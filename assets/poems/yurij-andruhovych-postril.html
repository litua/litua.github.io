Юрій Андрухович – Постріл<p>Ти заповзеш,нечутний, ніби вуж,<br />
у золоті дзеркала установи,<br />
поправиш ружу й посміх Казанови<br />
і сам собі накажеш: кроком руш</p>
<p>до кабінету, де — вершина змови.<br />
Тебе чекає мрець — очей не мруж,<br />
а, вихопивши револьвер із руж,<br />
спрямуй на нього дуло тридюймове.</p>

<div>




</div>

<p>Ти станеш в цю хвилину шестикрилим,<br />
а він повільно зсунеться на килим,<br />
потягне канделябр і паламар.</p>
<p>Ти скинеш рукавички (щойно з пральні)<br />
і, розпізнавши натяки астральні,<br />
почуєш, як видзенькує комар.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>