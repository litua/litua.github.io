Надя Ковалюк – Все частіше із серця летять…<p>Все частіше із серця летять<br />
ВІрші,<br />
І чорніші воронячих крил<br />
Ночі,<br />
А самотність чуттєві листи<br />
Пише<br />
І здається, у нас вже один<br />
Почерк…<br />
Залелій мою тугу в душі,<br />
Осінь!<br />
Бо остання струна вже у ній<br />
Рветься,<br />
Бо від тиші холодної дах<br />
Зносить<br />
Й поза зоною віри живе<br />
Серце…<br />
Ти скажи, може я щось не те<br />
Бачу?<br />
Може я в цім житті щось не так<br />
РОблю?<br />
Віддаю всю себе й не беру<br />
Здачі,<br />
Я приймаю любов, та плачУ<br />
Кров”ю…<br />
Чи у мене одної хмільна<br />
Доля?<br />
Накурилась трави і кінці<br />
В воду.<br />
Я цю тишу,як морфій, вночі<br />
КОлю,<br />
Я ковтаю самотність, міцніш<br />
Рому…<br />
І живу між людьми, де брехня<br />
Править,<br />
Де зелені банкноти серця<br />
Пестять,<br />
Де хороших мужчин, як завждИ<br />
Зрадять,<br />
Де на кожного дурня – жінок<br />
Десять.<br />
Де удень із вогнем не знайдеш<br />
Долю,<br />
Де полОнить людей не душа –<br />
Врода,<br />
Де немає любові – нема<br />
Й болю…<br />
Але кров уже взято із вен –<br />
ШкОда…<br />
Я тримаю в долонях тебе,<br />
Осінь!<br />
Віддаю всю себе й не пршу<br />
Здачі.<br />
Лиш скажи, тільки в мене душа<br />
Боса,<br />
Що танцює вночі під дощем<br />
Й плаче?</p>

<div>




</div>

<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>