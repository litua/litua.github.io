<strong>Ольга Анцибор – Дорога в самотність</strong>
<p>Так чекала кохання,<br />
Так хотілось весни.<br />
Та роки все летіли,<br />
Наче віщії сни.<br />
Із спекотного літа<br />
Раптом виринув ти,<br />
Та до осені разом<br />
Не змогли ми дійти.</p>
<p>Не розвіяв самотність,<br />
Тугу не розігнав,<br />
Мовби метеоритом<br />
Моїм серцем промчав.<br />
Ніжно перса погладив,<br />
Ледь торкнувся чола,<br />
І дорога далека<br />
За тобою лягла.</p>

<div>




</div>

<p>Ця дорога в самотність,<br />
Ця дорога в печаль,<br />
І роман наш так скоро<br />
Закінчився, нажаль.<br />
Ти поїхав далеко,<br />
Ти поїхав у світ,<br />
В моїм серці залишив<br />
Тільки осені цвіт.</p>
<p>Осінь спокоєм дише,<br />
Осінь тиха й сумна,<br />
Опаде жовте листя<br />
І відійде вона.<br />
Стане сніжно надворі,<br />
Стане зимно в душі,<br />
В ній залишаться скоро<br />
Сум, печаль і вірші.</p>

<div></div>