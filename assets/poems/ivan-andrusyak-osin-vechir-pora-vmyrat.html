Іван Андрусяк – осінь вечір пора вмирати<p>осінь вечір пора вмирати<br />
голос кришиться на вітру<br />
сон раптовий як алігатор<br />
підкрадається угору<br />
теплий місяць до ока липне<br />
над повіками нависа<br />
відчувати жага велика<br />
червоніти їдка краса</p>
<p>осінь вечір пора безлика<br />
і нікого щоб застеріг<br />
що немає на світі лиха<br />
зрозумілішого за сніг<br />
одержимішого за листя<br />
присоромлене до гілок<br />
правильнішого особисто<br />
і вірнішого за курок</p>

<div>




</div>

<p>небо кришиться волохате<br />
пальці злизує тінь густа<br />
ні просити ні забувати<br />
не відважуються вуста<br />
золотиста скоринка смерті<br />
тихо злущується зі слів<br />
осінь вечір пора і фертик<br />
серце тулиться до землі</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>