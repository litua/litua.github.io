<strong>Антонич Богдан-Ігор – “І”</strong>
<p>І вітер, що жене по руннім полі,<br />
і дощ, що жне руді хмар руна в млі,<br />
і злотий усміх зір на синім тлі,<br />
і долі спів пшеничної в стодолі.</p>
<p>І виноград і водоспад удолі,<br />
і сад і дзвінкодзвонні солов’ї,<br />
і їх пісні, немов фонема “і”<br />
і гай, і водограй, і край на волі.</p>

<div>




</div>

<p>І сон на сіні й сонні лісу тіні,<br />
і смерк в руїні, і казки в країні,<br />
і чалі коні, і чвал баский по степі.</p>
<p>І грунь, і рунь, і ватра у вертепі,<br />
і гарний світ удень і серед ночі,<br />
і найгарніший, як лиш замкнеш очі.</p>

<div></div>