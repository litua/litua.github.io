Іван Андрусяк – Останній промінь надії<p>одного разу пропив я усе що мав<br />
залишився в мене останній промінь надії<br />
і я пожбурив його на прилавок<br />
шинкар не сподівався такого ґешефту<br />
він розумівся на цьому і впізнав одразу<br />
що то не якийсь непотріб<br />
не примха прислужника<br />
ні жадоба купця<br />
ані мандраж спадкоборця<br />
а лиш абсолютна жорсока надія</p>

<div>




</div>

<p>прекрасна<br />
високопробна<br />
аристократична</p>
<p>надія загибелі світу<br />
і плекання ідіотських мітичних садів</p>
<p>о як чудово в пальцях цього кретина<br />
заблиснув мій останній промінь надії</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>