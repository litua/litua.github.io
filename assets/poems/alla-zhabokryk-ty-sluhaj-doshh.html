Алла Жабокрик – Ти слухай дощ.<p>Ти слухай дощ. Й забудь моє ім’я.<br />
І можеш навіть трохи проклинати.<br />
Уже не вперше, мені просто чхати.<br />
Пороків маєш вдосталь ти. і я . . .</p>
<p>Коли ідеш — нема чого вертати.<br />
Коли ідеш, то вже на все життя.<br />
____________________________</p>
<p>І ось через місця я знову рівно дихаю.<br />
Себто, без приступів паніки/суму/астми.<br />
Намагаюсь хоч трохи стати відкритою,<br />
А не розставляти навколо себе пастки.<br />
Намагаюсь людям перестати скалитись,<br />
І зменшити в голосі кількість сарказму.<br />
Намагаюсь. Намагаюсь більше не плакати.<br />
І не вдаватись до істерик та сказу.<br />
І ось через місяць перестаю чекати дзвінка.<br />
Дивлюсь на телефон лиш ввечері,<br />
(щоб впевнитись — там нічого немає.)<br />
І віра, моя, що й до того побита була й крихка.<br />
Сидить із розбитим серцем і п’є з ним,<br />
а не спасає…<br />
___________________________________</p>
<p>А вечір приходить. Приносить безсоння і дощ.<br />
Хай дихаю рівно, а біль чомусь все не минає.<br />
Він просить купити вина, а не цукру до чаю.<br />
І простить у зливу піти до загублених площ.<br />
А вечір приходить. І нітить в мені самота.<br />
У ліжко вростаю. І знову рахую хвилини.<br />
І прошу рятунку, в якось незрячої сили.<br />
І просить рятунку нещасна всесильна гроза.</p>

<div>




</div>

<p>Якщо хтось пішов — то напевне його вже убили.<br />
Принаймні в тобі. В тобі його більше нема.<br />
_______________________________________</p>
<p>І ось ти живеш.</p>
<p>Посміхаєшся і нарешті розпускаєш волосся.<br />
В тобі усе в латах, але ти живеш. Ти сильна.<br />
Лиш в грудях пульсує якась надпекуча ноша<br />
І жахливо не хочеться чути від когось “мила”.<br />
Жахливо не хочеться когось до себе пускати,<br />
Розповідати про себе, бажати комусь солодких.<br />
Колись я казала: ” мене ні за що не здолати”…<br />
Тепер від тих слів залишився намоклий попіл.</p>
<p>Даєш собі клятву. що станеш нарешті горда.<br />
Не будеш чекати, складеш собі врешті ціну.<br />
І якби не істота в грудях ось та потворна,<br />
То мала б у себе, напевно, ще більшу віру.<br />
Даєш собі клятву, що в тебе достатньо сили.<br />
Не згадати його, не сказати банальне “привіт”.<br />
А о другій ночі телефон розриває вхідними.<br />
і падає цілий світ. . . . . .</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>

<div></div>