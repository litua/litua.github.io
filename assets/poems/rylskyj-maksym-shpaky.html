Рильський Максим – Шпаки<p>Знов прибули до нашої шпаківні<br />
Її, мабуть, торішні хазяї<br />
І зразу співи почали свої,<br />
Насмішкуватим спрямуванням дивні.</p>
<p>Оригінальності від них не ждіть:<br />
Шпаки — це імітатори веселі;<br />
То іволга у лісні їх дзвенить,<br />
То хлопчик, друзів кличучи, свистить,<br />
То соловейко розсипав трелі,<br />
То колесо немазане скрипить.</p>

<div>




</div>

<p>Такі ото сусіди наші втішні.<br />
Шпак не від того, щоб, як спілі вишні,<br />
Покуштувати, що воно на смак,-<br />
Та садових повзучих розбишак,</p>
<p>Неситу гусінь, вишить так ретельно,<br />
Що той грішок не майте за смертельний,<br />
Шануйте друга… Де яс таки без хиб<br />
Ви друга на землі найти могли б?</p>
<p>27 квітня 1964 р.<br />
Київ</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>