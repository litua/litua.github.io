<strong>Павло Мовчан – Далеке-дитяче </strong>
<p>Вогнем смичка обпалено горшки,<br />
в затишку срібному цвіркун снує кубельце,<br />
на конях синіх ручі дітваки<br />
до ставу йдуть — брязкотить відерце.<br />
Вишнева спіль на глиняній стіні,<br />
химерна тінь — то сутінь на коні.<br />
А стукіт кутий! — в сіно загрібайся<br />
або очима в небо розростайся.<br />
Солодкі губи, бо солодкий страх<br />
веде до згуби під відкритий дах.<br />
Там срібна нитка, довга, шовкопрядна,<br />
вже обвива… Я — кокон безпорадний.<br />
Мохнаті ноги ходять там і тут,<br />
рогів цапиних роговіє жмут,<br />
а сіно, наче решето, діркасте:<br />
із нього можна випасти й пропасти.<br />
І подоросліть можна до світанку,<br />
коли усе прозоріє, як склянка.</p>

<div>




</div>

<p>***</p>

<div></div>