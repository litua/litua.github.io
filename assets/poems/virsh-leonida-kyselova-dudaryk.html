<strong>Леонід Кисельов  – Дударик</strong>
<p><em>Коли б тобі горенько та печаль, </em><br />
<em>То ти б вийшов на вулицю та й кричав. </em><br />
<em>                                            Пісня.</em></p>
<p>Голосять баби на згарищах,<br />
На труну сльозами ллють.<br />
А вірші — так це не горе ще,<br />
Радше втіха у жалю.</p>
<p>Діти хлібом снять, голоднії,<br />
В матерів на віях сіль.<br />
А хорали чи симфонії —<br />
То мистецтво, а не біль.</p>

<div>




</div>

<p>І кохану, котру звабили,<br />
Не знайти на полотні,<br />
Бо кольори і муштабелі —<br />
То малярство, а не біль.</p>
<p>Та в шпиталі, і за ґратами,<br />
І в землі під повстю трав<br />
Знову й знову я благатиму,<br />
Як у пісні хтось благав:</p>
<p>Заграй мені, дударику, на дуду,<br />
Нехай же я своє горе забуду!</p>
<p><em>1968</em></p>

<div></div>