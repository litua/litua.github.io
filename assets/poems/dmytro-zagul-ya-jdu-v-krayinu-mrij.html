<strong>Дмитро Загул – “Я йду в країну мрій…”</strong>
<p>Я йду в країну мрій,<br />
Де жив перед віками,<br />
Де перший крок дрібний<br />
Несмілими ночами<br />
до щастя вів.<br />
А в тій країні мрій<br />
Несправними руками<br />
Віночок золотий<br />
Сплітав перед віками<br />
з веселих снів.<br />
А в тій країні мрій<br />
Нема ні сліз, ні горя,<br />
Ні болю, ні нещастя,<br />
ні того зла.<br />
Бо в ту країну мрій<br />
З життя – страшного моря<br />
Фантазія квітчаста<br />
Ще сліз не занесла.</p>

<div>




</div>

<p>ІЗ ЗБІРКИ “НА ГРАНІ”</p>

<div></div>