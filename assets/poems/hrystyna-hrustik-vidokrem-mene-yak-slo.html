<strong>Крістік Хрустік – Відокрем мене, як слово у реченні…</strong>
<p>Відокрем мене, як слово у реченні,<br />
Постав просто кому.<br />
Ми з тобою давно приречені,<br />
Гвалтуємо свою втому.</p>
<p>Розділи мене комою від реальності<br />
І я більше не повернусь.<br />
Від поцілунків, обіймів, банальності<br />
Я, нарешті, знову звільнюсь.</p>

<div>




</div>

<p>Цим текстом вигаданим мене проведи<br />
З нікуди і до мого дому.<br />
Не думай довго, жорстоко не суди<br />
І просто постав кому.</p>
<p>А я лежатиму далі, дивлячись в небо,<br />
Голодна кома і я.<br />
Ще зовсім трохи, чекати не треба…<br />
Я чую, йде крапка моя.</p>

<div></div>