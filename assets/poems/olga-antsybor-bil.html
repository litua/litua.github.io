<strong>Ольга Анцибор – Біль</strong>
<p>Душа порожня, вихололо серце,<br />
І порожнечу цю заповнив біль –<br />
Такий пекучий і такий нестерпний,<br />
Він рану розтинає звідусіль.</p>
<p>А рана так болить і кровоточить,<br />
Терпіти біль цей вже немає сил,<br />
Неначе чорний птах біду пророчить,<br />
Крильми він вогник в серці загасив.</p>

<div>




</div>

<p>Відкину ці пророцтва – розігнуся,<br />
Розправлю плечі, руки підійму,<br />
З нещасної в щасливу обернуся,<br />
І посмішку палку пошлю йому.</p>
<p>Тому з ким розвела мене розлука,<br />
Тому, кого більш за життя люблю.<br />
Кохання наше — то солодка мука,<br />
Я в ньому серце й душу утоплю.</p>
<p>Його я берегтиму, як світанок,<br />
Що в космосі затримався чомусь.<br />
Я вірю, що колись настане ранок<br />
І я до твого серця пригорнусь.</p>

<div></div>