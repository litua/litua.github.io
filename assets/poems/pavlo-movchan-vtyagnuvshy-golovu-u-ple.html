<strong>Павло Мовчан – “Втягнувши голову у плечі…” </strong>
<p>Втягнувши голову у плечі,<br />
ввібравши у зіниці зір,<br />
я наслухав, як суне вечір,<br />
як тягне холодом із гір.<br />
Тремтить між пучками стеблина,<br />
і дрож проходить по руці,<br />
і тане слова крапелина<br />
солодкого на язиці.<br />
І хвиля шелесту сухого<br />
донизу котить дух міцний,<br />
і дише стомлена дорога<br />
знемогою далечини.<br />
Але вистуджується запах,<br />
і підсумок чітким стає:<br />
на роговиці кілька здряпин,<br />
і тіло лихоманка б’є…</p>

<div>




</div>

<p>***</p>

<div></div>