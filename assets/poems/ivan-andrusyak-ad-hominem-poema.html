Іван Андрусяк – Ad Hominem (поема)<p>1.</p>
<p>причетно рубали ліс<br />
виступали з полону як<br />
пересушені храми а<br />
корчі не сохли росли<br />
далі росли ширше і<br />
ширше і терпіти їх було<br />
важче ніж сонцю<br />
важче ніж<br />
магомета</p>
<p>а тоді прийшли чорні<br />
люди і дихали димом і<br />
казки про змія горинича не<br />
лякали навіть дітей бо<br />
діти вмирали швидше ніж<br />
народжувались казки</p>
<p>а то все погруддя<br />
білого ясена на припоні<br />
білого як мистецтво жити з<br />
німою що вітер її<br />
приніс</p>
<p>мати причину сердитись і<br />
плодити кущі</p>
<p>2.</p>
<p>жили з богами<br />
жили з мамонами<br />
з кораблями жили<br />
гадали що перестане хоч<br />
місяць а він<br />
загубився<br />
і насіння як сіль<br />
у воді розчинилося</p>
<p>і прийшли чорні<br />
люди і жити про<br />
силися а вода не<br />
приймала<br />
дівчину поверни казала<br />
дереву що горить<br />
ворона поверни казала<br />
місяцю хрещення<br />
а собака не буде просити<br />
трави від уроків</p>
<p>3.</p>
<p>стільки жінок в<br />
цій землі що<br />
плоди носять а<br />
жодна не випускає</p>
<p>відпустила б каже а<br />
ячать а<br />
просяться<br />
так багато чорних лю<br />
дей ми не ви<br />
живем</p>
<p>донесіть нас до глини синьої<br />
неба чорного<br />
краще ховатись тут<br />
аніж в замках і скелях<br />
чи ж тобі келія<br />
воду на світ принесе<br />
неотруєну<br />
чи ж мороз по шкірі<br />
це не той мороз<br />
що в землі</p>
<p>а жити з місяця<br />
як гора на воскову плаху<br />
що мирро приносить<br />
а дівчат бурувати ка<br />
мінням і крик виривати<br />
як з мумій з<br />
губатого виводку<br />
бродити під сипунами<br />
на листя падкими</p>
<p>а лиця хай закривають<br />
тому що вони жінки</p>
<p>4.</p>
<p>оступися<br />
марево моє осмомисле<br />
ті що на сході<br />
нема їм прощення<br />
від пастви черствої<br />
ті що на півдні<br />
їх амулети порожні<br />
від гри ціаніду<br />
а ті що на заході<br />
перстенем своїм<br />
подавляться</p>
<p>тиха зима з<br />
півночі гола зима з<br />
півночі<br />
а до осені дамбу<br />
дощі вигризли</p>
<p>проклинаю цих мовчазних<br />
бо вони не від того дракона<br />
кухулін їм краса<br />
і сила їм не від плоду<br />
а ви народіть<br />
житло помаранчі<br />
і дерево касти<br />
рубайте гілля<br />
але стовбур нехай росте</p>
<p>5.</p>
<p>не ті собаки<br />
по воду ходили<br />
не ті жінки<br />
постоли плели<br />
а коли недалеко до<br />
мерви то хіба<br />
сусіди збіжаться<br />
аби подивитися</p>
<p>а я теленок наріжу<br />
та й піду по зрубі<br />
душу рости<br />
а душа як мідянка<br />
під сіном живе<br />
і не вернеться</p>
<p>а ті що посіяли<br />
жито з грибами<br />
ті мишей пожнуть<br />
бо так багато чорних<br />
людей під підлогою<br />
і на покуті</p>
<p>а жінки що<br />
носити не зможуть<br />
народять дерево<br />
але в землю воно ростиме<br />
бо жінкам<br />
коріння миліше</p>

<div>




</div>

<p>6.</p>
<p>сію цих жевжиків<br />
лісом та<br />
полем та<br />
берегами<br />
а десна все міл<br />
кіша міл<br />
кіша від касти<br />
мармонів і<br />
ніч усе ближча до<br />
берега а<br />
берег від води<br />
все далі</p>
<p>ми вірили в те що<br />
зірки великі а<br />
вони як бджоли<br />
не втеплиш вулик на зиму<br />
і виздихала поезія</p>
<p>проголосіть богами<br />
хоч тарганів а<br />
вони все одно таргани</p>
<p>7.</p>
<p>дозвольте жінкам по<br />
мирати з плодами в череві<br />
дозвольте вовкам вити на<br />
місяць якого<br />
нема<br />
дозвольте чорним<br />
людям жити де їм<br />
захочеться<br />
дозвольте поетам мо<br />
читися під парканом</p>
<p>плечиста діво чи<br />
груди твої немиті<br />
хоч самоту нагодують<br />
перш ніж ув<br />
ополонку</p>
<p>8.</p>
<p>першими різати<br />
не королів а<br />
селян<br />
їхня кров<br />
найчистіша<br />
одружувати красунь<br />
з голими чорними прутнями<br />
що обрізані<br />
плекати калік<br />
сифілітиків<br />
і прокажених<br />
хай виносять на вулиці<br />
смердючі свої<br />
обрубки<br />
дозволити гомікам<br />
цілуватись на вулицях<br />
без презервативів<br />
а тоді<br />
жийте співайте<br />
любіть мрійте<br />
і<br />
моліться</p>
<p>нехай прийде<br />
сила твоя<br />
нехай буде<br />
кара твоя</p>
<p>безбарвна</p>
<p>9.</p>
<p>німого водити<br />
на повідку<br />
як на прощу<br />
така тобі кара<br />
з берега</p>
<p>а захочеш<br />
страву гасити<br />
миром з болота<br />
чи сховає тебе черв’як<br />
носити у коконі</p>
<p>бо<br />
місце води<br />
навіть повітря<br />
не виповнить</p>
<p>коли<br />
жабуриння<br />
на денці</p>
<p>10.</p>
<p>прощення<br />
з вітру до вітру<br />
це буде не так</p>
<p>тисни<br />
і витиснеться тобі<br />
на долоню</p>
<p>гноєм і мирром<br />
причестя здійснили<br />
гноєм і ваксою</p>
<p>і сан<br />
в пісок</p>
<p>така це<br />
природа струпа<br />
один витиснеш<br />
десять наспіє</p>
<p>і тиснеш<br />
і тиснути<br />
хочеться</p>
<p>ще</p>
<p>11.</p>
<p>мертвому<br />
за погонича<br />
богомази</p>
<p>частуєш їх голодом<br />
а піст<br />
не приходить</p>
<p>лиш чорні<br />
люди по<br />
віку повзуть<br />
як прощені</p>
<p>і з губ шершавих<br />
волосся<br />
росте</p>
<p>12.</p>
<p>нема тобі синього<br />
і невірного<br />
нема тобі голого<br />
і побожного<br />
на бадиллі</p>
<p>вріж ко вени картавої<br />
дівчини божевільної<br />
а кишки жертовні<br />
собаці винеси</p>
<p>не покори прошу<br />
не крові<br />
краси ножа</p>
<p>13.</p>
<p>у червоній калюжі<br />
бульбашки</p>
<p>на сльоту</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>