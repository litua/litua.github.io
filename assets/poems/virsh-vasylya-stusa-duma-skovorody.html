<strong>Василь Стус – Дума Сковороди</strong>
<p>Блакитний світ — як блекота,<br />
Блакитний світ — звечірнів.<br />
З тобою ж — тільки той і та,<br />
і тільки те, що вірне.<br />
Чи йми їм віри чи не йми —<br />
вони живуть, як п’ють.<br />
Живуть сами і ждуть сами,<br />
сами себе кують.<br />
А все те — хто ти, що ти сам,<br />
а все те — ким би стати? —<br />
Однаково: філософом<br />
чи й до отари пастирем.<br />
Однаковісінько. Пусте.<br />
Живеш — і жий, і доста.<br />
Коли ти сам собі ростеш,<br />
і сам себе не просиш.<br />
Бо є і зорі угорі,<br />
і небо є вечірнє.<br />
І є поріг, низький, як гріх,<br />
тобі єдино вірний.</p>

<div>




</div>

<p><em>1964</em></p>

<div></div>