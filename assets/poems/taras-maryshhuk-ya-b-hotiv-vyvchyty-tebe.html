<strong>Тарас Марищук – Я б хотів вивчити тебе…</strong>
<p>Я б хотів вивчити тебе,<br />
як іноземну мову,<br />
але навіть шкільна програма англійської мені не піддалась,<br />
тому навряд чи вдасться:</p>
<p>всі рухи, міміку, слова,<br />
всі погляди, думки,<br />
всі стежки по яких ходила ти,<br />
кожен вигин тіла, всі деталі,<br />
ніяк не запам’ятати.<br />
Ти – занадто складна.</p>

<div>




</div>

<p>Я б хотів намалювати тебе,<br />
на одній із стін кімнати,<br />
щоб прокидатись з тобою і бажати тобі<br />
«доброго ранку»,<br />
але я не вмію малювати.</p>
<p>Краще б я за тиждень<br />
пройшов всю шкільну програму англійської.</p>
<p>Ти – занадто складна.</p>
<p>Навіть художник не зможе намалювати твій портрет,<br />
він обов’язково пропустить якусь важливу деталь.</p>
<p>Але я вивчу тебе,<br />
обов’язково,<br />
кожен подих твій<br />
я запам’ятаю.</p>
<p>Ти дай мені час – я вчитиму цілодобово.</p>

<div></div>