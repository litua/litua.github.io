<strong>Павло Тичина – З кохання плакав я, ридав</strong>
<p>З <a href="http://onlyart.org.ua">кохання</a> плакав я, ридав.<br />
(Над бором хмари муром!)<br />
Той плач між нею, мною став —<br />
(Мамуровим муром…)</p>
<p>Пливуть тужіння угорі.<br />
(Вернися з сміхом-дзвоном!)<br />
Спадає лист на вівтарі —<br />
(Кучерявим дзвоном…)</p>

<div>




</div>

<p>Уже десь випали сніги.<br />
(Над бором хмари муром!)<br />
Розбиті ніжні вороги —<br />
(Мармуровим муром…)</p>
<p>Самотня ти, самотній я.<br />
(Весна! — світанок! — вишня!)<br />
Обсипалась душа твоя —<br />
(Вранішняя вишня…)</p>
<p><em>1917</em></p>

<div></div>