<strong>Василь Стус – Звіром вити, горілку пити…</strong>
<p>Звіром вити, горілку пити — і не чаркою, поставцем,<br />
і добі підставляти спите вірнопідданого лице.<br />
І не рюмсати на поріддя, коли твій гайдамацький рід<br />
ріжуть линвами на обіддя кілька сот божевільних літ.<br />
І не бештати, пане-брате, а триматися на землі!<br />
Нею б до печінок пропахнути, в ґрунт вгрузаючи по коліна.<br />
А щоб звикнути — остудити, закропити у крик, у кров,<br />
заперіщить вишневим віттям віком викрадену любов.<br />
І з ордою під дикі галаси прорешечуватись гробами,<br />
раз жене нас ненатля сказу по роках, по віках, по горбах!</p>

<div>




</div>

<p><em>IV.1964</em></p>

<div></div>