Іван Андрусяк – Герметично зачинені вікна до пекла…<p><em>Богданові Зузуку</em></p>
<p>Герметично зачинені вікна до пекла.<br />
Завертаймо назад непокірний катрен.<br />
Детективна історія Роберта Шеклі<br />
виповзає на білі полотна арен.</p>
<p>Завиває сирена — швидка чи поліція?<br />
По задвірках епохи скрадається тінь.<br />
Простирадло небес заплямила полюція —<br />
сперма хмар не потрапить у лоно богинь.</p>

<div>




</div>

<p>Кличмо тінь до стола. Тінь готова покаятись.<br />
Даймо келишок раю і кусень смоли.<br />
А старій Афродіті не фалос, а палицю,<br />
Не у щічечку цьом, а вождя з Сомалі.</p>
<p>Ми також народились у жовтому теремі.<br />
Ми самі сорок років чекали на дощ.<br />
А тепер під ногами росте гімносперміум.<br />
Це — рослина, що зовні нагадує хвощ.</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>