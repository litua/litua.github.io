<strong>Антонич Богдан-Ігор – Гіпнотизер</strong>
<p>В молочнім світлі матових кінкетів<br />
цвітуть на чорнім шовку ордері.<br />
Вогонь в очах холодних загорів,<br />
в судоргах пальці, начеб грав на флейті.</p>
<p>Круг нас паде зелено-жовта мряка,<br />
різнув у вухо свист слизький, мов різки.<br />
Тоді виймав із наших чіл він мізки<br />
й в кишені їх вкладав свойого фрака.</p>

<div>




</div>

<p>На наші очі, мов рясні каскади,<br />
лились струмками бомбаї й багдади.</p>
<p>І начеб виросли нам крила з пліч,<br />
і забажали ми летіти пріч.</p>
<p>Та в кріслах нас держав шалений гніт,<br />
розпуки нас облив морозний піт.</p>

<div></div>