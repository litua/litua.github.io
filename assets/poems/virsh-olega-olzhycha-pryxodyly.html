<strong>Ольжич Олег – Приxодили…</strong>
<p>Приxодили. Стрічали шану й страх,<br />
Здолавши багна, пущі і вертепи.<br />
Приносили в приплющених очах<br />
Своє блакитно-зеленаве небо.</p>

<div>




</div>

<p>Ми не зазнали радости. Були<br />
Їх пестощі рвучкі і небуденні.<br />
Зривалися. Збиралися й ішли.<br />
Їм скрізь були краї ще більш південні.</p>
<p>І діти ці, вони уже тепер<br />
Тікають в гори, наче вовченята,<br />
І в них під чолом — синява озер,<br />
Неспокій хвиль і далеч необнята.</p>

<div></div>