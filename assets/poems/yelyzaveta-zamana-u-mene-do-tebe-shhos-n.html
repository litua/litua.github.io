Єлизавета Замана – У мене до тебе, щось не писане раніше<p>У мене до тебе, щось не писане раніше<br />
й не читане тобою досі.<br />
це не якийсь там відомий Ніцше –<br />
це я, така ж чужа тепер, як осінь…</p>
<p>і ТИ не збагнеш, що все це тобі<br />
написано, прочитано, проплакано…<br />
ми разом були лиш на небі,<br />
а на землі ми навіки нарізно…</p>
<p>неба мало, хоч і навколо ні душі<br />
і я ділити з тобою його не можу<br />
нехай тут кохаються інші<br />
нам разом уже не можна.</p>
<p>поряд зі мною уже вкотре не ТИ…<br />
від нього, щоки печуть і між ребер щемить.<br />
між нами високі, незламні тини,<br />
нам із тобою,хоч би іще мить…</p>

<div>




</div>

<p>та мить зникає під стукіт колес<br />
надшвидкісного експресу «життя»…<br />
і ти не чекаєш, ти з колії щез.<br />
і я тепер лише у снах твоя.</p>
<p>автор: <strong><a href="http://onlyart.org.ua/?page_id=35573">Єлизавета Замана</a></strong></p>
<p></p>

<div></div>