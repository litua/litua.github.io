<strong>Іван Франко – «Ви плакали фальшивими сльозами…»</strong>
<p>Ви плакали фальшивими сльозами<br />
Над моєю недолею, жаліли<br />
Мене, махали жалісно руками,<br />
Та помогти мені не вміли й не хотіли.<br />
«Жаль бідного! З дороги марно збився<br />
І згиб! Ми се згори вже добре знали!<br />
Дурний був, за пусту роботу, бач, вчепився.<br />
І ось куди його фантазії загнали!»<br />
А другі, ще милосердніші, бистро<br />
Здвигаючи плечима, промовляли:<br />
«Ось до чого веде погане товариство,<br />
Сліпая віра в мрії-ідеали!»<br />
Пожалували всі мене, а далі<br />
Пішли – хто на обід, хто в карти грати,<br />
А хто судить запертих в криміналі,<br />
А я лишивсь під тином умирати.</p>
<p>31 мая 1880</p>

<div>




</div>

<p> </p>
<strong>Іван Франко – «Вни плакали фальшивими сльозами…»</strong>
<p>Вни плакали фальшивими сльозами<br />
Над моєю недолею, жаліли<br />
Мене, махали надо мнов руками,<br />
Но помочи мені не думали й не хтіли.<br />
«Жаль бідака! З дороги марно збився<br />
І згинув, ми то наперед сказали,<br />
Що згине! Дурень, за пусту вчепився<br />
Роботу, й ось де го фантазії загнали!»<br />
А, другі, ще милосердніші, сумно<br />
Покивуючи головами, кажуть:<br />
«Підмовили злі люди, вгнали в трумну<br />
Та й кинули. Ну, вже як ті обв’яжуть<br />
Кого в свої прокляті пута, тому<br />
Не випутатись! Жаль отсього, щирий<br />
Був чоловік, лиш то зблудив, що злому<br />
Товариству так насліпо увірив».<br />
Пожалували всі мене, а далі<br />
Пішли – хто на обід, хто в карти грати,<br />
А хто судить запертих в криміналі, –<br />
А я лишивсь під тином умирати.</p>
<p>31/V</p>

<div></div>