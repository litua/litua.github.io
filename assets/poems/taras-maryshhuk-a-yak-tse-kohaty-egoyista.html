<strong>Тарас Марищук – А як це кохати егоїста?..</strong>
<p>— А як це кохати егоїста?</p>
<p>Це була дуже темна літня ніч,<br />
прохолода ночі приємно огортала<br />
їхні загорілі тіла<br />
після денної спеки.</p>
<p>Вони лежали у гамаку,<br />
вона дихала йому в шию та міцно тримала за руку,<br />
він дивився кудись вгору та думав зовсім не про неї.</p>
<p>— А як це кохати егоїста?<br />
раптом запитав хлопець, прорізавши нічну тишу.<br />
Її серце сильно вдарило об грудну клітку,<br />
воно хотіло вирватись, щоб не боліти,<br />
бо за два останні роки, те серце принесло багато болі<br />
дівчинці із родимкою на шиї та ніжною шкірою обличчя.</p>
<p>Вона завжди кохала егоїста.<br />
Сама знала, що не любить він нікого,<br />
лиш себе.<br />
Зате вона була певна, що він не зрадить їй тепер,<br />
бо вона дізналась, що вагітна.</p>
<p>— Я живу з Надією під серцем<br />
Він мовчав чекаючи, що вона продовжить говорити лестощі в його сторону,<br />
але його спокій та впевненість похитнулись, коли він обдумав сенс її слів.<br />
Вона сильніше стиснула його руку, боялась саме зараз відпустити.</p>
<p>— Ти дуже молода, а мені ще зо два університети треба закінчити.</p>

<div>




</div>

<p>А потім лікарі, обстеження і сумні очі лікаря, який робитиме аборт.<br />
— А як це, вбивати дітей?<br />
Запитала дівчина зі сльозами на щоках, із розбити надіями про завтра,<br />
із серцем, що знову, та тепер ще більше вже болить.<br />
Лікар зняв білі рукавички, опустив на підбородок маску,<br />
підписав якісь листки й сказав:<br />
— Живіть</p>
<p>І поміняв звичайний лікар хід історії, цілої епохи.<br />
Надя не померла у четвер, а народилась в понеділок.<br />
__<br />
А вона перша хто цілувала та гладила<br />
моє обличчя всю ніч,<br />
а не як інші, отримавши достатньо оргазмів,<br />
казали :<br />
— Добраніч</p>
<p>І поцілунки ці були не такі як у всіх,<br />
і вона ніколи не бажала мені доброї ночі,<br />
на ніч для мене був її сміх,<br />
а кожного ранку вона казала<br />
— Доброго ранку, любимий<br />
і так красиво сміялась.</p>
<p>Так не говорив ніхто з тих, що інші,<br />
її порівнювати з ними навіть не слід,<br />
в неї серце і тіло настільки теплі,<br />
що я собі пальці та губи обпік.</p>
<p>Коли я хотів визначити її тип,<br />
я не зміг її віднести ні до кого, з інших,<br />
кому казав «кохаю» «буду поряд»,<br />
бо вона така, що міняє мій світогляд.<br />
Бо вона зовсім інша, не така як інші,<br />
і кава у неї найсмачніша,<br />
от тільки не знаю скільки ложок цукру,<br />
чи можливо скільки солодких поцілунків,<br />
додає у чашку вона.</p>
<p>А головне, що цілує кожного ранку,<br />
і сміється.</p>

<div></div>