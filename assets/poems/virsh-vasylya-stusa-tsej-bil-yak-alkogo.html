<strong>Василь Стус – Цей біль – як алкоголь агоній…</strong>
<p>Цей біль — як алкоголь агоній,<br />
як вимерзлий до хрусту жаль.<br />
Передруковуйте прокльони<br />
і переписуйте печаль.<br />
Давно забуто, що є — жити,<br />
I що є — світ, і що є — ти.<br />
У власне тіло увійти<br />
дано лише несамовитим.<br />
А ти ще довго сатаній,<br />
ще довго сатаній, допоки<br />
помреш, відчувши власні кроки<br />
на сивій голові своїй.</p>

<div></div>