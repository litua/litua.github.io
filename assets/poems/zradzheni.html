<strong>Юлька Гриценко – Зраджені</strong>
<p>Між здорових лиш я занедужала,<br />
Споглядаючи сонце на відстані.<br />
І якими б не були байдужими,<br />
Все одно ще лежатиму близько я.</p>
<p>Затремтіли на віях підсніжники,<br />
А сріблясті монети розтрачені<br />
І якими б не були ми ніжними,<br />
Все одно, наче зраджені плачемо.</p>

<div>




</div>

<p>Загубились колись між роками ми,<br />
І, здавалось, провини загладили.<br />
Та якими б не були коханими,<br />
Все одно ще не раз когось зрадимо.</p>
<p>І зустрілися десь між вокзалами.<br />
В різні потяги сіли замріяно.<br />
І вмивалися довго сльозами ми,<br />
Бо нікому, крім себе не віримо.</p>
<p><a href="http://onlyart.org.ua/?page_id=811">до віршів Юльки Гриценко</a></p>

<div></div>