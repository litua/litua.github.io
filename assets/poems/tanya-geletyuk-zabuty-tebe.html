<strong>Таня Гелетюк – Забути тебе</strong>
<p>забути тебе – означає зректися.<br />
як Бога, як сонця, як всього буття.<br />
забути тебе означає умерти…<br />
згорнути у прірву гірке каяття.<br />
забути тебе – розучитись творити,<br />
незрячою стати, пришвидшить кінець.<br />
забути тебе – це навік розлюбити,<br />
вдягнути на руки шиповий вінець.<br />
а як тоді далі? куди я подамся<br />
куди я подінусь, що буду робить?…<br />
забути тебе – означає зректися?<br />
забути тебе – означає не жить!</p>

<div></div>