<strong>Іван Франко – Ідеалісти</strong>
<p>Під пнем перегнилим в болоті гнилому<br />
Вертяться, клубляться дрібні черв’яки:<br />
І вродились, виросли й гинуть у ньому,<br />
А другі їх тілом живуть залюбки.<br />
І сниться їм, бідним, у пітьмі кромішній:<br />
Десь сонце горить у всім чарі весни,<br />
А в сонця промінні, у радості вічній<br />
Гуляють і золотом сяють вони.<br />
Ті сни свої черви складали в системи<br />
З заключениям: так є найліпше, як є;<br />
Читали промови, співали поеми<br />
Про гарне, щасливе в болоті життє.<br />
Втім люди той пень відвалили й поперли,<br />
І дійснеє сонце вказалось з-за мли;<br />
На сонце те глипнули черви й померли<br />
І, мручи, убійчеє світло кляли.</p>

<div>




</div>

<p>1882</p>

<div></div>