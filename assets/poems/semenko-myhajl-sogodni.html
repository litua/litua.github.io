<strong>Семенко Михайль – Сьогодні </strong>
<p>Я сьогодні курю і курю папіроси<br />
Я сьогодні смутний<br />
Я сьогодні смутний я сьогодні<br />
смертельно смутний<br />
Бо люблю її коси</p>
<p>Вечір притих зачарований місяцем сонним<br />
Де самотить наш парк<br />
Я сьогодні не там ах я хочу у парк<br />
Хочу бути розмовним</p>

<div>




</div>

<p>Але буду мовчать поки прийде четвер<br />
Кілька стоскнених день<br />
Бо не можу ж я перший — який зараз день<br />
Місяць вечір завмер</p>
<p>За одною — одна — я курю папіроси<br />
Я сьогодні смутний<br />
Я сьогодні смертельно смертельно смутний<br />
Я люблю її коси.</p>
<p>29. VIII. 1916. Владивосток</p>

<div></div>