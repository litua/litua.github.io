Малишко Андрій – Дівча<p>Дівча стояло і співало,<br />
Сріблясту ниточку вело<br />
Про те, що радості замало<br />
І зло людині — всюди зло;<br />
Без батька й нені, в самотині,<br />
Убогий вичахне обід,<br />
Що тяжко жити сиротині,<br />
І шлях — не шлях,<br />
І брід — не брід.<br />
А від Петрівців, з Синьодолу,<br />
Із трав, із неба — звідусіль<br />
Нам осінь винесла до столу<br />
Солдатський хліб, росу і сіль.<br />
І так хотілось, як на свято,<br />
В людському щедрому гурті,<br />
Всю землю з радістю віддати<br />
Отій маленькій сироті;<br />
Щоб стала осінь біля тебе —<br />
Весною щедрості, дитя!<br />
Ревло над шляхом сиве небо<br />
Про світ, сирітство і життя.</p>

<div>




</div>

<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>