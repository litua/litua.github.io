Христина Сирова – Я вкотре з тобою ковтаю простір кімнати.<p>Я вкотре з тобою ковтаю простір кімнати.<br />
І вкотре ці три на чотири ковтають всі наші слова.<br />
Сьогодні назавтра, спакуємо ще трохи чекати.<br />
Сьогодні я знову залишусь спати одна.<br />
І постіль шовкова лизатиме моє тіло.<br />
Холодна й слизька ніби мова твоя повсякчас.<br />
І туга стара, подруга німа, посивіла…<br />
Приходить в кімнату де в стінах сліди після нас.<br />
Я з нею розділю ліжко, тарілку і спокій.<br />
Я їй прочитаю Уайльда відомі рядки.<br />
Людина завжди буде вільна, мов сокіл.<br />
«Та цінна людина, що вчинками стелить шляхи».</p>

<div>




</div>

<p>автор: <strong><a href="http://onlyart.org.ua/?page_id=44138">Христина Сирова</a></strong></p>
<p></p>

<div></div>