<strong>Василь Стус – Над осiннiм озером</strong>
<p>Цей став повiсплений, осiннiй чорний став,<br />
як антрацит видiнь i кремiнь крику,<br />
виблискує Люципера очима.</p>
<p>П’янке бездоння лащиться до нiг.</p>

<div>




</div>

<p>Криваво рветься з нього вороння<br />
майбутнього. Летить крилатолезо<br />
на вiття виголiле. Рине впрост<br />
на утлу синь, високогорлi сосни<br />
i на пропащу голову мою.</p>
<p>Охриплi очi збiглися в одне —<br />
повторення оцього чорноставу,<br />
насилу вбгане в череп.<br />
Неприхищений,<br />
а чуєш, чуєш протяг у душi!</p>

<div></div>