<strong>Антонич Богдан-Ігор – Тюльпани</strong>
<p>Червоне золото тюльпанів<br />
на сірім сонці — танці з лика<br />
і механічний сад мелодій,<br />
де в чорних дисках спить музика.</p>

<div>




</div>

<p>Металу в’язень — людський голос<br />
засуджений в кружок порожній,<br />
і світу в’язень — людське серце<br />
цього збагнути неспроможне.</p>
<p>Крізь сірий шовк — безбарв’я сіре<br />
червоне золото тюльпанів.<br />
Цвісти, горіти й проминати,<br />
лишати все, йдучи в незнане!</p>

<div></div>