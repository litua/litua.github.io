<strong>Ольга Анцибор – Жінка</strong>
<p>Жінка йде по вулиці красива,<br />
Впевнена й легка її хода.<br />
Жінка йде по вулиці щаслива,<br />
Вже не юна – просто молода.</p>
<p>Рання сивина лягла в волосся,<br />
Сум і радість хлюпають з очей,<br />
В тих очах я бачу ,чи здалося<br />
Світло дня і темряву ночей.</p>

<div>




</div>

<p>Ближче підійшла – ні, не здалося,<br />
Жінка і весела і сумна,<br />
Синє світло із очей лилося,<br />
Ніжно посміхалася вона.</p>
<p>Я не втрималася й запитала:<br />
– Мила жінко,що в твоїй душі?-<br />
Посміхаючись,вона сказала:<br />
– Там прекрасна музика й вірші.</p>

<div></div>