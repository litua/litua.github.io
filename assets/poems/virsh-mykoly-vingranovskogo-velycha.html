<strong>Микола Вінграновський – Величальна молодої для молодого</strong>
<p>Кого я так люблю? люблю тільки тебе,<br />
Рука моя в твоїй руці співає,<br />
І погляд твій в душі моїй цвіте<br />
Тим квітом, імені якому ще не знаю.</p>

<div>




</div>

<p>Не знала я, що голосом твоїм<br />
Усе на світі вже давно говорить…<br />
Люблю тебе — і небо входить в дім,<br />
Блакитним словом колискову творить.</p>
<p>Віднині ми і наших літ сім’я<br />
Нехай нам будуть плиннго золотою.<br />
Господарю мій ніжний, я твоя…<br />
Господарю мій мужній, я з тобою.</p>
<p><em>1976</em></p>

<div></div>