<strong>Неллі Захс – Метелик</strong>
<h3><em><strong>в перекладі Марти Тарнавської</strong></em></h3>
<p>Nelly Sachs<br />
<em>Schmetterling</em><br />
<em> (Welch sch?nes Jenseits…)</em></p>
<p>МЕТЕЛИК</p>
<p>Яке прекрасне потойбіччя<br />
в пилку твоєму намальоване.<br />
Крізь вогняне ядро землі,<br />
крізь кам’яну шкаралупу,<br />
дійшло до тебе,<br />
прощальна тканко в мірі проминальностей.</p>

<div>




</div>

<p>Метелику,<br />
ти — всіх істот добраніч!<br />
Вага життя і смертi<br />
сходить крильми твоїми<br />
на пелюстки троянд,<br />
що в’януть в дозріванні світла.</p>
<p>Яке прекрасне потойбіччя<br />
в пилку твоєму намальоване.<br />
Який це знак королівський<br />
у таємниці повітря.</p>
<p>***</p>

<div></div>