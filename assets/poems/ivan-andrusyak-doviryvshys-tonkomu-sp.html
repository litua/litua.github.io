Іван Андрусяк – довірившись тонкому спирту слів…<p>довірившись тонкому спирту слів<br />
живеш як риба стоптуючи пальці<br />
де кратери звикають до землі<br />
як пастухи до різьбленої палиці</p>
<p>як тільки відрізнивши день до дня<br />
кусаєш губи нібито збулася<br />
збитошних голосів ламка стерня<br />
і карусель знервованого танцю</p>

<div>




</div>

<p>доба просочень випила усіх<br />
змінивши стать доважила природу<br />
і їх тонка погорда кришить воду<br />
стурбовано дорівнюючи їх</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>