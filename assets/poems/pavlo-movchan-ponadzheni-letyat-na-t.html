<strong>Павло Мовчан – “Понаджені летять на теплівщину…” </strong>
<p>Понаджені летять на теплівщину,<br />
відмахуючи обрій хилиткий:<br />
і що не мах, то далі батьківщина,<br />
і що не птах, то крик на всі боки.<br />
І назирцем махає наодлуці<br />
якась пташина круглими крильми,<br />
маліючи, кругліючи в розпуці,<br />
в сполуці з білим подихом зими.<br />
І що не помах, то повітря рідша,<br />
крутіша піднебесна кривизна,<br />
і пада пір’я щедро, ще щедріше —<br />
яка старшна під серцем глибина!<br />
Як холодно летіти поворітьма<br />
і простір цей вимахувати з крил,<br />
коли твоя мандрівка кругосвітня,<br />
та зграю наздогнать бракує сил.</p>

<div>




</div>

<p>***</p>

<div></div>