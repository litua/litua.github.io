<strong>Ґюнтер Ґрас – Дитяча пісенька </strong>
<h3><em><strong>в перекладі Марти Тарнавської</strong></em></h3>
<p>G?nter Grass<br />
<em>Kinderlied</em><br />
<em> (Wer lacht hier, hat gеlacht?…)</em></p>
<p>Хто тут сміятись став?<br />
Пора, щоб перестав!<br />
Підозри час настав,<br />
що сміх — не без підстав.</p>
<p>А чий це чути плач?<br />
У нас ти більш не плач!<br />
Хто плаче — той шукач<br />
причин своїх невдач.</p>

<div>




</div>

<p>Хто тут тепер мовчить?<br />
Донос мовчка провчить.<br />
А цей, що ось кричить,<br />
скриває в серці гидь.</p>
<p>Кого ще вабить жарт?<br />
Хто сів, мов грач до карт?<br />
Тут гра — страшний азарт,<br />
і грач життя не варт.</p>
<p>Вмирає хтось? Помер?<br />
До чого він тепер?<br />
Хоч без вини ця смерть —<br />
даремно він умер.</p>
<p>***</p>

<div></div>