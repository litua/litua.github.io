<strong>Таня Бенещук – Взуття. Квиток. В дверях валіза.</strong>
<p><a href="http://hunterboots.com.ua/" target="_blank">Взуття</a>. Квиток. В дверях валіза.<br />
В руках гарячий чай, а на плечах манто.<br />
Тобою кинута без сенсу фраза…<br />
У відповідь: «Не озирайся,йди. Вже страх пройшов».</p>
<p>І зникнеш ти. А я піду кімнатами бродити,<br />
Вдихаючи без міри нікотин.<br />
Самотньо так…Та треба далі жити,<br />
Бо є вагомих декілька причин.</p>

<div>




</div>

<p>Тобою маю ще так важко відболіти,<br />
Твій аромат ловити в кожному кутку.<br />
Тобою мріяти, клясти, радіти…<br />
Ночей безсонних мірять глибину.</p>
<p>Пройдуть роки… Весну побачу наче вперше.<br />
Я відпущу тих «декілька причин».<br />
Дзвінок… Мовчання… В п’ятах серце…<br />
Ти був і є найкращим із мужчин.</p>
<p>автор: <a href="http://onlyart.org.ua/?page_id=31574"><strong>Таня Бенещук</strong></a></p>

<div></div>