<strong>Ольга Анцибор – Жіноча дружба</strong>
<p>Кажуть не буває між жінками дружби<br />
Я в це не повірю, ось що вам скажу,<br />
Якщо раптом стане тяжко і сутужно,<br />
Зразу ж до подруги плакатись біжу.</p>
<p>Подруга розрадить, подруга пригорне,<br />
Розжене подруга прикрощі й жалі.<br />
Разом ми забудем усе лихо чорне<br />
І вже сміємося як діти малі.</p>

<div>




</div>

<p>Разом ми поплачем, разом заспіваєм,<br />
Про дітей розкажем і про внуків теж,<br />
З себе покепкуєм, недругів полаєм<br />
І розмовам щирим ми не бачим меж.</p>
<p>Не вірте дівчата, що дружби немає,<br />
Є вона повсюди – в місті і в селі,<br />
Всяк, хто душу має, подругу шукає,<br />
З нею веселіше жити на землі.</p>

<div></div>