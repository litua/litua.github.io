<strong>Надія Ковалюк – Я спогади збираю всі докупи…</strong>
<p>Я спогади збираю всі докупи –<br />
Хай вітер їх розвіє між степів…<br />
Мені б тебе, як марево, забути,<br />
Сховати в лабіринтах своїх снів.</p>
<p>Тебе я з свого серця вириваю,<br />
Сльозами омиваю всі сліди.<br />
За хвилю до омріяного раю<br />
Я власноручно спалюю мости.</p>
<p>Нехай горять, хай буде тільки порох,<br />
Який осяде десь на дні душі.<br />
Тобі я вже ніхто – ні друг, ні ворог<br />
І навіть не три крапки у кінці.</p>

<div>




</div>

<p>Я тільки пасажир в твоїм вагоні<br />
Із проїздним квиточком у руці,<br />
Очікувавший щастя на пероні,<br />
Та переплутав потяг уночі…</p>
<p>Злодійка-доля…з ким так не буває…<br />
Ніхто не винен в цьому,- прощавай…<br />
Тебе я з свого серця вириваю…<br />
Але занадто боляче…нажаль…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>