<strong>Микола Вінграновський – Поїду з Києва…</strong>
<p>Поїду з Києва. Важке, підтале серце<br />
На води і на зорі понесу —<br />
Поїдьмо з Києва! Потрохи пронесеться,<br />
Заміниться на тульку й ковбасу,</p>
<p>На кофти імпортні і на лиман ранковий,<br />
На голос мій — він висвіжіє там!..<br />
Поїдьмо з Києва, бо кожен рік — раптовий,<br />
Поїдемо і станемо на стані</p>

<div>




</div>

<p>Я так люблю тебе, що вже не маю сили,<br />
Що тої сили наче й не було…<br />
Прибудьмо з Києва на дині і на сливи,<br />
На світ святий, на серце і чоло…</p>
<p>Нікуди не поїдемо… Пропали…<br />
Аби ще день… але пропав і день…<br />
Незчулись ми, як все своє доспали,<br />
Як доспівали всіх своїх пісень.</p>
<p><em>1966</em></p>

<div></div>