<strong>Іван Франко – «Рад би я, весно, в весельшії нути…»</strong>
<p>Рад би я, весно, в весельшії нути<br />
Радісним співом вітати тебе,<br />
В твоїй красі ненаглядній втонути,<br />
Злятись з тобою, забути себе.<br />
Рад би я яструбом плавать в блакиті,<br />
Травкою ніжною п’ятись з землі,<br />
Хвилею бурхать о скали розбиті,<br />
Мушкою гратись в вечірнім теплі,<br />
Вмерти, з життя розплистися на волю,<br />
В рідній землиці спочити від сліз,<br />
Щоб не чуть в серці пекучого болю,<br />
Людської муки не бачити скрізь!</p>

<div>




</div>

<p>1881</p>

<div></div>