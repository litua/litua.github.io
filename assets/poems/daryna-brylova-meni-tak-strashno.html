<strong>Дарина Брильова – Мені так страшно…</strong>
<p>Мені так страшно, що тебе не стріну,<br />
Що буду вік зникати із Землі..<br />
Я у собі плекаю довго віру,<br />
Що задля щастя далися не ті.</p>
<p>Мені так страшно, що тебе не буде,<br />
Що я всередині почну вмирать,<br />
І що кохання вигадали люди<br />
Лише для того, щоб не сумувать.</p>

<div>




</div>

<p>Мені так страшно, що тебе не стане..<br />
Що я залишусь з світом сам-на-сам,<br />
Що все довкола виявиться марним,<br />
Що зникне з поля зору мій маяк.</p>
<p>..Мені так страшно, що тебе немає<br />
Сьогодні, зараз, у цю довгу мить!<br />
Але я точно, наперед вже знаю,<br />
Що Доля моя лагідна не спить.</p>
<p>І ти прийдеш до мене вранці (завтра,<br />
Або за місяць, чи через роки..)<br />
Горить моя незагасима ватра –<br />
Вогонь Надії, що не загасить.</p>

<div></div>