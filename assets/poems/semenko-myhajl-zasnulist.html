<strong>Семенко Михайль – Заснулість </strong>
<p>Я дивлюся на зелені спини<br />
На півтіні півсвітла міжгір<br />
На похмурість і димність далекого міста<br />
Над бухтою<br />
Застиглі військові пароплави<br />
Міноноски в тонучих лініях<br />
Іноді ховаються в пасмах<br />
Заснулість бухти в туманах<br />
З-за гір<br />
З-за спин широких<br />
Могутньою силою повзуть<br />
З прекрасного моря дикими берегами.</p>

<div>




</div>

<p>11. VIII. 1915. Владивосток</p>

<div></div>