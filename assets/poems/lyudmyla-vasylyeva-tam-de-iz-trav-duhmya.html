<strong>Людмила Васильєва – Там де із трав духмяних килими…</strong>
<p>Там де із трав духмяних килими,<br />
Любились ми!<br />
Злітали в небо літні явори –<br />
Ген догори!<br />
Шукали душі там, де небокрай,<br />
Свій рай…<br />
І ось знайшли!Навколо все дзвенить<br />
В цю мить!<br />
Лишились ми з тобою віч-на-віч<br />
В цю ніч…<br />
Твій поцілунок на вустах тремтить,<br />
Горить!<br />
Я чую погляд ніжний твій<br />
З-під мружих вій…<br />
Мене ти, милий, обійняв<br />
І щось сказав…<br />
Крадіжник – вітер підхопив,овва,<br />
Твої слова,<br />
І пролунало по землі, по всій:<br />
«Я- твій!»</p>

<div></div>