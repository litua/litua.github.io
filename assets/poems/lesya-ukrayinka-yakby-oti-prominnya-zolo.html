<strong>Леся Українка – «Якби оті проміння золоті…»</strong>
<p>Якби оті проміння золоті<br />
у струни чарами якими обернути,<br />
я б з них зробила золотую арфу, –<br />
в ній все було б ясне – і струни, й гуки,<br />
і кожна пісня, що на інших струнах<br />
бринить, мов голос вітряної ночі,<br />
бриніла б на моїй злотистій арфі<br />
тим співом, що лунає тільки в снах<br />
дітей щасливих. Туга б відкотилась<br />
від гуків тих геть-геть удалину,<br />
мов білі тумани, пройняті сонцем,<br />
що здалека леліють, наче злото,<br />
не хмарою, а мрією здаються.<br />
І жалі всі, в гармонію з’єднавшись,<br />
озвались би, мов хори в емпіреях…</p>

<div>




</div>

<p>14.09.1900</p>

<div></div>