<strong>Павло Мовчан – Ім’я </strong>
<p>І суцвіть, і пилок, і срібна труш<br />
гуляли вихором і порошились в хату,<br />
де дзвінко так лупало обіуш<br />
ім’я твоє гірке, немов прокляття.<br />
І по складах годинник на стіні<br />
ділив його, повторюючи всоте,<br />
і, мов бджола у склянці, у мені<br />
воно гуло і радісно, й скорботно.<br />
— Невже ж це ти, Марієчко, невже? —<br />
кажу, немов роздмухую жарину.<br />
І, губи розщіпляючи ножем,<br />
твоє ім’я виймаю, як вуглину.<br />
О як мені… і що мені чинить?<br />
Така жура, така мені скорбота:<br />
що не дихну — спалахує, горить<br />
повітря літнє полум’ям у роті.<br />
Але й мовчать нестерпно, то й кричу,<br />
щоб вгамувати біль, стлумити ймення:<br />
— Марі-єчко! Відлуночку! Почуй!<br />
І попільгуй усі мої щодення.</p>

<div>




</div>

<p>***</p>

<div></div>