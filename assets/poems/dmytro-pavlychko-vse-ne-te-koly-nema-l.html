<strong>Дмитро Павличко – “Все не те, коли нема любові…” </strong>
<p>Все не те, коли нема любові.<br />
Почуття й слова – тріски дубові,<br />
Дні – болящі, немічні старці,<br />
Магістралі – темні манівці,<br />
Яблуневий цвіт – зола летюча,<br />
Небеса – асфальтна сіра туча,<br />
Сміх – петля на горлі, булка – глей,<br />
Пісня – хоч бери і сам заблей!</p>

<div>




</div>

<p>Ось – любов! Дими – дихання липи,<br />
Почування й слово – смолоскипи,<br />
Дні – невтомні, ясні юнаки,<br />
Манівці – між зорями стежки,<br />
Попіл – крила золотої птиці,<br />
Хмара – поле стиглої пшениці,<br />
Плач – знімає з з голосу петлю,<br />
Пісня й хліб волають: “Я люблю!”</p>
<p>***</p>

<div></div>