<strong>Семенко Михайль – Горизонт </strong>
<p>Запах моря, запах солоний —<br />
Гіркий і гострий аромат баговіння.<br />
Я звалений сонцем, я цілком зламаний,<br />
В зорі безладність і сліпь від безтіння.</p>

<div>




</div>

<p>Море, море — поклич закоханого,<br />
Блакиттю, галькою розваж у тузі!<br />
Прийми свого сина несполоханого,<br />
Рідного скелям і бірюзовій медузі.</p>
<p>Приласти сяйвом, одбитим сонцем,<br />
Зведи над зором блакитний зонт.<br />
Я зроблюсь гірким і солоним хінцем,<br />
Закоханий в далекий горизонт.</p>
<p>***</p>

<div></div>