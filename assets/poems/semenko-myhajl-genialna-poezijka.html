<strong>Семенко Михайль – Геніальна поезійка </strong>
<p>Я сьогодні чергував удень<br />
і проминув лілові хмари<br />
Що після грому<br />
І замість того щоб привітать прекрасне<br />
в той мент море<br />
Я будував храми.<br />
У вікно я бачив золоті плями і срібні блиски<br />
Що впали в бухту<br />
Пастель олія акварель в моїй душі скипли<br />
А захід тухнув<br />
Дощ пройшов<br />
якось несміливо зникли незадоволені хмари<br />
Танучим громом.<br />
Ах як було тоді, що було тоді над морем<br />
В тій панорамі?</p>

<div>




</div>

<p>11. VI. 1916. Владивосток</p>

<div></div>