Іван Андрусяк – якщо тобі прийде на присмерку зими…<p><em>if in begining twilight…</em></p>
<p>якщо тобі прийде на присмерку зими</p>
<p>(так як приходить сніг серед німого світу)<br />
хтось супокійний дух хтось привид неземний</p>
<p>у самоту немов у велич оповитий —</p>
<p>хтось золотисто весь (усюдисущий над<br />
безмовністю) живий жахливо сильно дивно<br />
як милосердя зір як гострота принад</p>
<p>хтось наче-він-вона подібний невловимо</p>

<div>




</div>

<p>(повірити чи ні) так безперечно ніби<br />
німотно звідусіль росте планета мертвих<br />
все більшає однак усе маліють глиби:<br />
до наче-він-вона почезнути і стерти</p>
<p>разом з лицем землі</p>
<p>— і привид каже «вмреш»</p>
<p>«о як приємно» мій шепоче привид теж</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>