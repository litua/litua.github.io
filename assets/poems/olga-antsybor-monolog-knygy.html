<strong>Ольга Анцибор – Монолог книги</strong>
<p>Я книга мудра і прекрасна,<br />
Мене раніше всі любили.<br />
Для Вас була я сонцем ясним,<br />
Поради в мене всі просили.</p>
<p>Дітей я тішила казками,<br />
Історії розповідала,<br />
Сторінки, списані віршами,<br />
Дівчатам юним дарувала.</p>

<div>




</div>

<p>Роки пройшли і світ змінився.<br />
Прогрес технічний процвітає,<br />
Комп’ютер у житті з’явився,<br />
І вже я читачів не маю.</p>
<p>Стою я в шафі на полиці,<br />
Сумую, пилом припадаю,<br />
Бо вже знання, як із криниці,<br />
З комп’ютера усі черпають.</p>
<p>Студенти, учні й учениці,<br />
Мене згадайте, Вас благаю,<br />
Дістаньте книгу із полиці,<br />
Бо я люблю Вас і чекаю.</p>

<div></div>