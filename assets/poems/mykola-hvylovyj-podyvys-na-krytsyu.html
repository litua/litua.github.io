<strong>Микола Хвильовий – «Подивись на крицю — потонули очі…»</strong>
<p>Подивись на крицю — потонули очі,<br />
В криці пророкую про останню ніч,<br />
Докує зозуля — і замовкне в нетрях,<br />
І шугне в кошару по-кошачи шум.</p>
<p>Розплети задуму на полотнах сонця.<br />
…Хочу божевільно, хочу через край,<br />
Бо в сонця далекі за Шляхом Чумацьким<br />
Кинув хуртовинно поклик золотий.</p>

<div>




</div>

<p>Снив я в кочегарці — на жарині погляд,<br />
Сумував лосунем в лісі восени,<br />
Як ховався місяць в пелюстках світанку<br />
І так тепло сіяв діаманти схід.</p>
<p>Розплети задуму на полотнах сонця.<br />
…Хочу божевільно, хочу через край,<br />
Бо в сонця далекі за Шляхом Чумацьким<br />
Кинув хуртовинно поклик золотий.</p>

<div></div>