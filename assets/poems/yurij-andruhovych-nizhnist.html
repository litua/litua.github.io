Юрій Андрухович – Ніжність<p>По той бік пристрасті народжується ніж.<br />
Лахмітник Місьо о четвертій ранку<br />
зарізав панну Касю, лесбіянку<br />
(як він гадав, а втім, йому видніш).</p>
<p>Він пописав ій черево й горлянку,<br />
аж весь шалів, аж весь упав у дріж.<br />
Вона ж одно твердила: «Хоч заріж,<br />
я присягла навіки свойму Янку».</p>

<div>




</div>

<p>(Той саме відбував за зґвалтування).<br />
Вона була любов його остання —<br />
і так пішла, небога, ні за гріш.</p>
<p>Кохання — то велика дивовижність:</p>
<p>там, де лише народжувалась ніжність,<br />
за хвильку може виникнути ніж.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>