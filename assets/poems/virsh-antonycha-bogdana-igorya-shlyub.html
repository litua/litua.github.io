<strong>Антонич Богдан-Ігор – Шлюб</strong>
<p>За тло — блакить. В ній щиглі і кларнети.<br />
Схилився явір над водою. Коні<br />
і кругле сонце золотим браслетом<br />
заплетене у кучері левконій.</p>

<div>




</div>

<p>І мох вогню, і вітру ясний галас,<br />
і буря світла на води дзеркалах,<br />
мов зламана веселка, що упала<br />
на камінь і удвоє розламалась.</p>
<p>Левконій теплий шепіт. Дальній бубон<br />
червоного майдану, де стрічаєм<br />
ізнов на гривах куряв дні. О люба,<br />
браслетом сонця ранок нас вінчає.</p>

<div></div>