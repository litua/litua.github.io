<strong>Павло Глазовий – Трійнятка</strong>
<p>Любу доню по секрету просвіщає мати:<br />
— Ти вагітна, отже, книги перестань читати.<br />
Узяла “Трьох мушкетерів”, всюди з ними ходиш.<br />
Ти дограєшся, дурненька, що трійнят народиш.</p>

<div>




</div>

<p>Донька крутить головою, весело сміється.<br />
Мати вперлась на своєму, мати не здається.<br />
Шепче доні, нахилившись до самого вуха:<br />
— Так знай же ти, голубонько, що твоя свекруха<br />
Перед тим, як народити зятьочка Федота,<br />
Десять днів не випускала із рук “Ідіота”.</p>

<div></div>