<strong>Павло Мовчан – “Так, немовби віко скрині…” </strong>
<p>Так, немовби віко скрині, —<br />
налягає жабуриння:<br />
на весь обшир сліпота…<br />
Лиш пульсує фосфорінням<br />
око чорного кота.<br />
Бутонова піраміда<br />
тисне зверху — нурить вглиб,<br />
і на очі Бог-всевіда<br />
накладає двійко шиб:<br />
дві крижини жовто-сині…<br />
кольорові вітражі,<br />
щоб розвиднілось віднині<br />
замурованій душі.<br />
— Спи Хео-псе, фара-оне,<br />
доки ще не комунізм…<br />
Жабуриння похоронне<br />
душу звеселя до сліз…</p>

<div>




</div>

<p>***</p>

<div></div>