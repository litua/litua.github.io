<strong>Павло Глазовий – Орел</strong>
<p>— Ти, — говорить жінка Гнату, — доки оженився,<br />
Забивать дівчатам баки здорово навчився.<br />
Ох, орел був! Відзначався витівками злими.<br />
Двох лишити примудрився з дітками малими.<br />
А женився, то й змінився: восьмий рік минає,<br />
Як живем з тобою в парі, а дітей немає… —<br />
Гнат надувся. — Це не диво. Я читав у школі,<br />
Що орли страшенно рідко плодяться в неволі.</p>

<div></div>