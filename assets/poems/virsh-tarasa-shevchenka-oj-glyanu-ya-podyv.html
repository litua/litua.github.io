<strong>Тарас Шевченко – Ой гляну я, подивлюся</strong>
<p>Ой гляну я, подивлюся<br />
На той степ, на поле;<br />
Чи не дасть бог милосердий<br />
Хоть на старість волі.<br />
Пішов би я в Україну,<br />
Пішов би додому,<br />
Там би мене привітали,<br />
Зраділи б старому,<br />
Там би я спочив хоч мало,<br />
Молившися богу,<br />
Там би я… Та шкода й гадки,<br />
Не буде нічого.<br />
Як же його у неволі<br />
Жити без надії?<br />
Навчіть мене, люде добрі,<br />
А то одурію.</p>

<div>




</div>

<p><em>[Перша половина 1848, Орська кріпость]</em></p>

<div></div>