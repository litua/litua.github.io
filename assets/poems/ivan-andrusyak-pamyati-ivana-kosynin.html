Іван Андрусяк – Пам’яті Івана Косиніна<p>завертай мене боже додому<br />
там дівчата як писанки гарні<br />
там лубка на огризку лубкому<br />
намалюю під муром каварні</p>
<p>там химери злітають з полотен<br />
пастуха леонардо да гойї<br />
там не ждуть покривала для плоті<br />
а сльози аскетично нагої</p>

<div>




</div>

<p>там в труну підстеляють подушку<br />
там готують салати з кропиви<br />
там лиш скрипка простить і послушно<br />
піде жебрати грошей на пиво</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>