<strong>Василь Стус – Змагай, знеможений життям…</strong>
<p>Змагай, знеможений життям,<br />
знеможений, змагай.<br />
Минуле вабить вороттям<br />
i врочить i нехай.<br />
А ти, сомнамбуло, змагай,<br />
у напiвснi живи,<br />
де жовтi сходяться леви<br />
у присмерковий гай.<br />
У воду зазирнуть ставка<br />
й свiчадо ночi п’ють,<br />
]м шерсть полискує шорстка,<br />
мов пелехата лють.<br />
А голоси протобажань<br />
лиш горло перетнуть,<br />
покрають серце без ножа<br />
i мовчки одiйдуть,<br />
лишивши, як загуслий бiль,<br />
укритий смерком гай,<br />
де тiнi товпляться в тобi,<br />
проте — не потурай.<br />
Он бач — верба — димочком тiнь.<br />
Ти ж тiнi тiнi тiнi тiнi тiнь.<br />
Анi рухнеться волосiнь,<br />
занурена в глибiнь.</p>

<div></div>