<strong>Ольга Анцибор – Лист від руки</strong>
<p>Скрізь інтернет, високі технології,<br />
Не час листи писати від руки.<br />
Та в цих листах свій час і хронологія,<br />
Людина проглядає між рядків.</p>
<p>У цих листах людська душа присутня,<br />
Вона живе в них, тепла і палка,<br />
В них відчувається людини щира сутність,<br />
Тверда і життєдайна ось така.</p>

<div>




</div>

<p>Енергія в них б’є, чи сльози ллються,<br />
Чи мова тиха йде, чи сміх дзвенить,<br />
Комп’ютер не відчує, не схвилюється,<br />
Він клавішами тихо цокотить.</p>
<p>Пишіть листи коханим, рідним, близьким,<br />
Комп’ютер відставляючи на мить,<br />
Схиляйтеся над зошитами низько,<br />
В конверт вкладайте душу,хай летить!</p>

<div></div>