Юлія Кириленко – Буду жити, щоб жила Вкраїна<p>Постріли. Кулі. Ніч.<br />
Душі летять врізнобіч.<br />
Спалахи. Морок. Жах.<br />
Кров зріє на вітражах.</p>
<p>Мамо! Тату! Вже йдуть!<br />
Квітку рум’яну зірвуть…<br />
Я житиму в крихтах цих дат…<br />
Хлопчику, кинь автомат!</p>
<p>Де ти? По тебе йду!<br />
Руки немов у льоду…<br />
Ні, я не вірю! Живи!<br />
В жалобі схилились церкви…</p>

<div>




</div>

<p>Сьогодні так сонячно в нас,<br />
В мого серця міцний каркас!<br />
Я не стану до бою , прости,<br />
Замість віршів не хочу хрести…</p>
<p>Матусю, вразлива я надто,<br />
Та цими рядками крилата.<br />
Хай звірі ковтають слину,<br />
Буду жити, щоб жила Вкраїна.</p>
<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>