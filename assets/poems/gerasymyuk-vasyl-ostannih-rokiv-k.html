<strong>Герасим’юк Василь – Останніх років київське кіно…</strong>
<p>Останніх років київське кіно<br />
в малому залі дня зими пройшло.<br />
Згадалось: від людини до предмета –<br />
Про всіх, про все. Ти бачив: не дано<br />
тобі (про це вже сказано було)<br />
“життя сприймати як життя поета”.</p>

<div>




</div>

<p>Ти зрозумів і крок ступив назад,<br />
замкнувши зал зими, і навзагал<br />
понуро ті сеанси передумав.<br />
Ти обминув собор і снігопад,<br />
і срібні вікна друга, і вокзал<br />
з його родинним, кругоплинним тлумом.</p>
<p>Була вже північ, а точніше – мир<br />
в дорозі й на душі. Ти кожну мить<br />
вигадував роки, які настали.<br />
З лицем тупим і білим, як папір,<br />
шукав нових для себе оповить,<br />
минаючи собори і вокзали.</p>

<div></div>