<strong>Таня Гелетюк – Зима</strong>
<p>Срібний ліс, і замерзла ріка,<br />
І сріблинки від інею білі –<br />
Це морозна і сніжна зима<br />
Принесла у наш край заметілі.<br />
Спить берізка, укутавшись міцно<br />
У пухнасті зимові сніги.<br />
Вона, сонна, легенько стріпнулась,<br />
Щоб не втратить своєї краси.<br />
Зимнє сонечко світить привітно,<br />
Щиро хоче зігріти усіх,<br />
А десь там, у саду на горбочку,<br />
Чути радісний-радісний сміх.<br />
У гаю дуб столітній схитнувся,<br />
Він розправив масивні гілки<br />
І руками дістав аж до неба,<br />
Зачепивши курантів стрілки.<br />
«Новий рік! – залунало повсюди, —<br />
З Новим щастям! Кохання! Добра!»<br />
І посипались роєм вітання,<br />
І душа від цих слів розцвіла…<br />
Чарівні візерунки на вікнах,<br />
Дивовижні малюнки Різдва.<br />
І лунає колядка весела,<br />
Славить Бога й Ісуса Христа!<br />
Ангелята злетілись на землю,<br />
Ангелята співають хвалу…<br />
І ти бачиш, як все притихає,<br />
Й відчуваєш всім серцем красу!<br />
І так хороше, добре і тепло,<br />
В темнім небі палають зірки…<br />
Дух Святий із небес нам на землю<br />
Сипле сяйво з своєї руки.</p>

<div></div>