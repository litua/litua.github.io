Іван Андрусяк – Добрий психіатр<p>спочатку все було так<br />
як я й сподівався<br />
побої<br />
льодяний душ<br />
смердюча компанія натхненних<br />
чорноробів з провінції<br />
аж ось прийшов добрий психіатр<br />
він не задавав зайвих питань<br />
і не знущався</p>
<p>на довжелезних мотузках<br />
про які ми могли тільки мріяти<br />
він досхочу дозволив<br />
літати понад городами</p>

<div>




</div>

<p>і нам було дуже добре<br />
а лікар ще й підбадьорював<br />
вище хлопчики вище<br />
о нам було дуже добре</p>
<p>цей метод зоветься<br />
вітроаеротерапія<br />
ві-тро-аеро-те-ра-пія<br />
ві-тро-пія<br />
ае-ро-пія<br />
пія пія пія</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>