<strong>Антонич Богдан-Ігор – Весілля</strong>
<p>Почалось так: упився я<br />
від перших власних строф похмілля.<br />
Був тільки місяць дружбою<br />
на мому з піснею весіллі.<br />
Як сталось те, як задзвеніло,<br />
сказать не вмів оцього вам би,<br />
коли б так серце не горіло.<br />
Так народились перші ямби.<br />
Слова не тесані в гамарні,<br />
слова, осріблені в вогні.<br />
Складають радісні пісні<br />
в весни заквітчаній друкарні.</p>

<div></div>