<strong>Ліля Колісник – Не руйнуйте те, чого не будували…</strong>
<p>Не руйнуйте те, чого не будували.<br />
Не заздріть тим, хто досягнув мети.<br />
Скажіть нарешті те, чого ще не сказали,<br />
Бо час має властивість швидко йти.</p>
<p>У вирі неудач, розчарувань і болю<br />
Не падай духом: все колись мине.<br />
Зумій залишитися сам собою,<br />
Бо це в житті, напевно, головне!</p>

<div>




</div>

<p>Я розбивала стіни байдужості людської,<br />
Я стукала, б’ючи до крові кулаки,<br />
Людина без емоцій стає нудною.<br />
Мабуть, не те вже покоління все-таки.</p>
<p>Я вірю щиро і душею сподіваюсь,<br />
Що прийде час – і зміниться весь світ.<br />
Я тут і зараз жити чесно намагаюсь,<br />
Тож будьте добрі, і ви також живіть.</p>

<div></div>