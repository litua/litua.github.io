<strong>Олесь Гончар – Вечірня пісня</strong>
<p>Моя ти зоре, румунські гори<br />
Стоять кругом, кругом.<br />
А думи вільні, а думи хвильні<br />
Витають десь поза Дніпром.</p>
<p>Сіріють доти чужі навпроти,<br />
Нічого більш нема.<br />
А там десь дома весна знайома<br />
Зелені руки підійма.</p>

<div>




</div>

<p>Зі сходу вітер духмяних квітів<br />
Довіяв аромат.<br />
Чиє кохання, чиї зітхання<br />
Донеслись вітром до Карпат?</p>
<p>Моя ти зоре, високі гори<br />
Нас не розлучать, ні!<br />
Як вірна поміч, зі мною поруч<br />
Ідеш ти завжди на війні.</p>
<p><em>1944, Херменешти </em><br />
<em>(Румунія)</em></p>

<div></div>