Іван Андрусяк – покірно розпашіла пуща злаків…<p><em>Руслані Сироватській</em></p>
<p>покірно розпашіла пуща злаків<br />
на тлі зими<br />
дими над містом сірі і ніякі<br />
а все дими</p>
<p>торгуючись над формою і змістом<br />
де туск і грим<br />
рослинко ти готова відповісти<br />
як пахне дим</p>
<p>яка сльоза просочиться з обочі<br />
туга як віск<br />
яка покара привидів і збочень<br />
цю душу їсть</p>

<div>




</div>

<p>яких пісків хурделиця різдвяна<br />
русло мести<br />
кого покличеш іменем івана<br />
чи знаєш ти</p>
<p>…гіркого диму китиця незрима<br />
вгору бреде<br />
невже це ми невже колись були ми<br />
коли і де…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>