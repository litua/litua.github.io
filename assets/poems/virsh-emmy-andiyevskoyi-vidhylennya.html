<strong>Андієвська Емма – Відхилення</strong>
<p>З горлянки випурхнув й — під шкіру — горобець,<br />
Щоб перебути поштовхи озону,<br />
Що — сквапно — в переміщеннях підземних<br />
Гробницю, яку — досі ще — раби.</p>
<p>Все зупинилося, а пам’ять вигріба<br />
Доріжки, що — жорства, ґазон, лоша і замок,<br />
Початок літа, де наклались зими,<br />
Рулони скла, що — в надрах ще — вербу.</p>

<div>




</div>

<p>Як — світла поклади — усі судини,<br />
Дарма що дійсність — небуття судомить,<br />
На зламах унедійснюючи форми, —</p>
<p>Змінився власник — й наличка, що — фірму.<br />
Лиш скелі вищають і — далі й далі — грунь.<br />
Гравець єдиний — дух — без правил гри ?</p>
<p><em>2002</em></p>

<div></div>