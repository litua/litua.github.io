<strong>Адрієн Річ – Відкриття</strong>
<h3><em><strong>в перекладі Марти Тарнавської</strong></em></h3>
<p><em>Revelation</em><br />
<em> (This morning: read Simone Weil…)</em></p>
<p>Сьогодні вранці: читала Сімону Вейл<br />
про втрату ласки</p>
<p>випила склянку води</p>
<p>згадала сон що розбудив мене:</p>
<p>хтось, кілька їх<br />
вдерлись в мою кімнату<br />
і хочуть вбити</p>

<div>




</div>

<p>я кличу ім’я твоє<br />
ритм двох його складів<br />
дзвенить крізь сон</p>
<p>знаю що надаремне<br />
знаю<br />
що спиш не чуючи</p>
<p>ім’я твоє викрикую<br />
немов закляття</p>
<p>мов знак що його роблять</p>
<p>забобонні</p>
<p>єдині вірні цього світу</p>
<p>***</p>

<div></div>