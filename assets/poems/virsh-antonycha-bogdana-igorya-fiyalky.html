<strong>Антонич Богдан-Ігор – Фіялки</strong>
<p>Фіялки й телефонна трубка<br />
заворожливим сяйвом кличе,<br />
і місяць, мов червона губка,<br />
змиває попіл дня з обличчя.</p>

<div>




</div>

<p>Слимак з ебену, темна мушля<br />
і вухо ночі — лійка чорна,<br />
і пахощі духмяні душать,<br />
мов пальці на кларнеті горла.</p>
<p>З очей фіялок смутком кришиш<br />
і пригортаєш, сестро рання!</p>
<p>Простягнуті долоні тиші<br />
над нашим вічним проминанням.</p>

<div></div>