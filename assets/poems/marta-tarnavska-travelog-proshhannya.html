<strong>Марта Тарнавська – Травелог. Прощання </strong>
<p>Кипарисів шпалір проводжає шосе на північ<br />
і дроком жовтогарячим розцвітає прощання жаль.<br />
Чатир-Даг заступає дорогу.</p>
<p>Кам’янистий лицар Демерджі</p>
<p>простягає руку до моря.</p>

<div>




</div>

<p>— Не зупинять.</p>
<p>Мандрівним птахам<br />
шлях щоразу у вільний вирій.<br />
Та десь тут залишаються гнізда<br />
повні туги, любові, надії…<br />
— Як це добре, що гори ці — вічні,<br />
що краса — незнищенна й безсмертна.</p>
<p><em>В дорозі з Ялти до Симферополя,</em><br />
<em> 6 липня 1974</em></p>

<div></div>