<strong>Олесь Гончар – Спека в горах</strong>
<p>Батьківщино, для нас підійми<br />
Чорну хмару далеку.<br />
На безводді потріскались ми,<br />
Ніби камінь у спеку.</p>

<div>




</div>

<p>Батьківщино, здалека пошли,<br />
Нам терпіння й відваги.<br />
Потемніли твої соколи<br />
У горах від знемоги!</p>
<p>І вставала одна з-за Дніпра,<br />
А друга — із Дунаю.<br />
Котру мати, а котру сестра<br />
Посилала — не знаю…</p>
<p><em>1944</em></p>

<div></div>