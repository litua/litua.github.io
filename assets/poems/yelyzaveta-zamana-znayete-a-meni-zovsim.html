Єлизавета Замана – знаєте, а мені зовсім не холодно…<p>знаєте, а мені зовсім не холодно,<br />
коли вітер продуває до кісток.<br />
це мабуть так зараз модно –<br />
у людях шукати прихисток<br />
гріти долоні чиїмись плечима,<br />
пекучі вуста холодити вином,<br />
і проганяти думки “ну чужі ми“<br />
вкотре говорячи “нам добре разом“…<br />
натхнення шукати в піснях і мовчанні –<br />
різнить словниковий запас,<br />
безглуздо кричати в обридлій вітальні<br />
хто перший до кого згас.<br />
у серці лишатись лоскотом вій<br />
нагадувати непомітно<br />
скільки було (несправжніх) мрій<br />
і плакати – відповідно.<br />
а потім тонути у інших очах,<br />
палити руки пустими тілами,<br />
жахливих снів проганяти страх<br />
і знову по-моді лишатись чужими.<br />
людей не дивує ця гра чудернацька,<br />
вдягатись звикли у бренди –<br />
Zara чи Караванська,<br />
однаково – ви, секонд хенди!</p>

<div>




</div>

<p>автор: <a href="http://onlyart.org.ua/?page_id=35573"><strong>Єлизавета Замана</strong></a></p>
<p></p>

<div></div>