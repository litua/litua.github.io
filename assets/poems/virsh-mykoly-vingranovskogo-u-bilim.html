<strong>Микола Вінграновський – У білім сні, у білім сні зимовім…</strong>
<p>У білім сні, у білім сні зимовім,<br />
В землі під серцем ворухнулася весна,<br />
І тінь конвалій синьоголосна<br />
Нам почала весну в своїм пахучім слові.</p>

<div>




</div>

<p>Зеленим голосом сади зовуть зозулю,<br />
Зелений борщ збігає на плиту.<br />
Розплющив очі вітер на цибулю,<br />
Картопля дивитьсяі у землю золоту.</p>
<p>Початку золотий і Наш провесню повернень!<br />
Я думаю передчуттям весни,<br />
Передчуттям очей щасливих зерен.<br />
Вони — це я. А я — то є вони.</p>
<p><em>1965</em></p>

<div></div>