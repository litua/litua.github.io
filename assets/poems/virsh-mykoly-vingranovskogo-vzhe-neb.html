<strong>Микола Вінграновський – Вже небо не біжить…</strong>
<p>Вже небо не біжить тим синьо-білим бігом<br />
В своєму зорехмарному ряду.<br />
Завіяло, заговорило снігом<br />
У полі. попіл салом і в салу.</p>

<div>




</div>

<p>Погасло небо, і землі не чути.<br />
Сплять босі села в хаті на печі.<br />
І сняться їм борщі, та калачі,<br />
Та день будущний, миром не забутий.</p>
<p>Лиш царство заяче гасає і живе,<br />
Бринить деінде безголовий сонях,<br />
І скирта-дума у сніги пливе,<br />
Пливе стара, позаторішня соня…</p>
<p><em>1966</em></p>

<div></div>