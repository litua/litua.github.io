<p>Однаковість, мов у склянім намисті,—<br />
Її в Природі не шукай дарма.<br />
Відбитки пальців чи відбитки листя —<br />
В мільйонах спроб повторення нема.</p>
<p>Скажи, Природо: ці зелені шати<br />
Землі, що в безвість вікову пливе,<br />
Хіба тобі не легше штампувати?..<br />
Земля озвалась лагідно, як мати:<br />
— Природа не штампує, а живе.</p>

<div>




</div>

<p>Чи бачив ти в земному розмаїтті<br />
Бездушні копії — десь тут чи там?<br />
Двох душ однакових немає в світі.<br />
То є життя.<br />
А смерть — це тільки штамп.</p>
<p><em>05.10.1986</em></p>

<div></div>