Іван Андрусяк – парадокси розмножень звичайні як дріт…<p>парадокси розмножень звичайні як дріт<br />
червоніючи світ обростає пилком<br />
та западину тіла не винести вбрід<br />
ні веслом розпанаханим ні язиком</p>
<p>фарба злущена з диму і риби цвітуть<br />
і регоче примарна дружина ріки<br />
але подумки з ночі надточують путь<br />
під моє простирадло холодні зірки</p>

<div>




</div>

<p>а як стане зальотна спокуса твоя<br />
розбивати плафони місити пласти<br />
я губами в повітрі напишу ім`я<br />
і поставлю сіну щоб його зберегти</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>