<strong>Володимир Сосюра – Я Вас любив, а Ви ніколи…</strong>
<p>Я Вас любив, а Ви ніколи<br />
Мене любити не могли,<br />
І от погасло сонця коло,<br />
Й мої троянди одцвіли.</p>

<div>




</div>

<p>Немов підрізані ножем,<br />
Як і моя надія світла,<br />
О, як вони тяглись до світла<br />
Крізь тьму з благанням і плачем!</p>
<p>Але не вбить любов чудесну,<br />
Що так сіяла в їх сльозах…<br />
Вони умерли, щоб воскреснуть<br />
В моїх закоханих піснях!</p>

<div></div>