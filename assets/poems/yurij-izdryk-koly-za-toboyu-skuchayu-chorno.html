Юрій Іздрик – коли за тобою скучаю чорно…<p>коли за тобою скучаю чорно<br />
повискуючи мов гієна<br />
зневіра і сум мої непереборні<br />
і все-таки це офігенно</p>
<p>коли на опучках знервованих пальців<br />
задавнена ніжність не гасне<br />
і з цим засинаю і буджуся вранці<br />
це як не крути – класно</p>
<p>і навіть коли самота пожиттєва<br />
кидає у розпачі весла<br />
я вірю – мене ти надкусиш мов єва<br />
і це буде просто чудесно</p>

<div>




</div>

<p>та як би не склалось і що б там не сталось<br />
одне неможливо забути:<br />
як були в саду ми і як посміхались<br />
і як це насправді круто</p>
<p>автор: <strong><a href="http://onlyart.org.ua/?page_id=48384">Юрій Іздрик</a></strong></p>
<p></p>

<div></div>