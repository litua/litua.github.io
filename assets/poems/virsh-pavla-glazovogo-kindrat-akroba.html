<strong>Павло Глазовий – Кіндрат-акробат</strong>
<p>Йшов по вулиці Кіндрат. Раптом край дороги<br />
Став на руки і задрав вертикально ноги.<br />
На руках, немов циркач, вскочив у пивнушку,<br />
Пару пива попросив і одну чекушку.<br />
— Що за фокуси? — дружки збіглись до Кіндрата. —<br />
Ти чого це у пивній корчиш акробата?<br />
Що ти вправи робиш тут, наче на зарядці? —<br />
А Кіндрат відповіда:<br />
— Я ж поклявся, братці.<br />
Перед жінкою поклявсь, перед дорогою,<br />
Що в пивнушку на поріг не ступлю <i>ногою</i>.</p>

<div></div>