<strong>Микола Хвильовий – На верхів’я </strong>
<p>Греби, весляре, на верхів’я!<br />
Король-весляре, на верхів’я!<br />
В люстерці гроз,<br />
в люстерці снів,<br />
в люстерці гроз безмежних.<br />
Король-весляре, гей, блисни<br />
в люстерці гроз безмежних.<br />
Ой, покотись надхмарним покотом,<br />
що буйний грім.<br />
Загогочи скаженим рокотом,<br />
що буйний грім.<br />
Та закувала чуйна хмара<br />
й заплакали дощі,<br />
пішли отари<br />
— попливли,<br />
а потім сипалась вода.<br />
Невже вгамує перший шквал<br />
шалений подих бій-вітрів,<br />
коли тендітна пані-тиша<br />
за ними йде?<br />
Греби ж, весляре, вище, вище.<br />
І з тріском бунт! і з тріском стріл!?<br />
І знову зорі — в метеори.</p>

<div></div>