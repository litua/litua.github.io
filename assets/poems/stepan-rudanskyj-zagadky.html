<strong>Степан Руданський – Загадки</strong>
<p>Позбирались дукачі,<br />
Добре підгуляли.<br />
«Давай, Мошку, загадок!» —<br />
До жидка пристали.<br />
А жидок собі бім-бім,<br />
Пейси підвиває:<br />
«Як завдати, так завдам,<br />
А хто не вгадає?»<br />
А ті кажуть: «Не журись!<br />
За то буде плата.<br />
Хто не скаже, що то є,<br />
Заплатить дуката».<br />
«Угадайте ж,— каже жид,—<br />
Що удень чорніє,<br />
Що біліє уночі,<br />
А ранком синіє?»<br />
«Добре!» — кажуть.<br />
От прийшли —<br />
Гадали-гадали,<br />
Далі бачать, що не сил,<br />
По дукату дали.<br />
«Що ж то, Мошку, таке є?» —<br />
Жидюка питають.<br />
А той: «Гирсти! Що то є?<br />
А я почім знаю?»<br />
«Ну ж бо, Мошку, не жартуй!»<br />
«Та жарти до ката,<br />
Я і сам собі даю<br />
Цілого дуката!»</p>

<div></div>