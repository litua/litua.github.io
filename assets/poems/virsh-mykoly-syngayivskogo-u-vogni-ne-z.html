<strong>Сингаївський Микола – У вогні не згоряє</strong>
<p>Не страшусь, не боюся життя,<br />
Хоч уже обпекло зубожіння.<br />
Я – надії і світла дитя,<br />
І щодня набираюсь терпіння.</p>

<div>




</div>

<p>Вже пооране – в зморшках чоло, –<br />
Та глибини життя не забути.<br />
Ще з добром тут побореться зло,<br />
Доведеться зазнати ще скрути.</p>
<p>Ще підступить біда звідусіль,<br />
В неї ж небо, як поле безкрає…<br />
Чесну душу палитиме біль,<br />
Хоч вона і в вогні не згоряє.</p>

<div></div>