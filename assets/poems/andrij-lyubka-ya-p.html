Андрій Любка – Я.П.<p>Від тебе до мене – як сто небес.<br />
Від тебе до мене – повітря – ледом.<br />
Я жив без тебе, а зараз без<br />
неба і сонця, а значить – без тебе.<br />
Від тебе до мене – сторукий бог.<br />
Від тебе до мене – гірка фатальність.<br />
І замість того, щоб бути вдвох,<br />
тиняємось ми по дорогам дальнім.<br />
Від тебе до мене – огненний змій<br />
Відходом сонця запалює небо.<br />
Ти далі відходиш, але не смій<br />
Залишити місце, де стомлений лебідь<br />
Відлітає у вирій, тимчасово який<br />
Переноситься вітром в мою квартиру.<br />
Не залиши мене в сутіні сніговій,<br />
Сторуко могилу мені не вирий,<br />
Бо від тебе до мене повзе імла,<br />
і лезом ножа потече кровиця<br />
Із моїх вен. Прірва твого ім’я<br />
Сьогодні мені насниться.</p>

<div>




</div>

<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>