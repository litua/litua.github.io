<strong>Павло Глазовий – Ліки від страху</strong>
<p>Хворий в лікаря зубного стогне і тремтить:<br />
— Ой, боюся, не торкайтесь. Клятий зуб болить.<br />
Ой, не можу. Ой, боюся! Просто струмом б’є… —<br />
Лікар мовчки руки миє, спирт у склянку ллє.<br />
— Нате випийте, будь ласка, щоб ваш страх минув. —<br />
Хворий рвучко підхопився, жадібно ковтнув.<br />
Виждав лікар та й питає: — Вже не мучить страх? —<br />
Хворий лікаря до себе за халат притяг:<br />
— А чого мені боятись? Ну скажи, чого?<br />
Спробуй тільки доторкнутись до зуба мого!</p>

<div></div>