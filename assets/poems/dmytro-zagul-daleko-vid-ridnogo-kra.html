<strong>Дмитро Загул – “Далеко від рідного краю…”</strong>
<p>Далеко від рідного краю,<br />
На лоні розлогих степів<br />
Злітає у далеч безкраю<br />
Журбою окрилений спів.</p>

<div>




</div>

<p>Як пташка за літом у вирій,<br />
Летять і кигичуть пісні<br />
І хочуть в розмовоньці щирій<br />
Розвіяти смутки свої.</p>
<p>До тебе, моя Верховино,<br />
Зелене Підгір’я моє,<br />
Я їх посилаю щоднини,<br />
Як сумно на серці стає.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ПІДГІР’Я”</p>

<div></div>