Христина Головко – Повільно вводиш самотність мені в вени…<p>повільно вводиш самотність мені в вени<br />
і заливаєш , щоб навіки – воском,<br />
а осінь тче і з митей гобелени<br />
думки біжать поромами під мостом.<br />
Завзято вводиш у мій час – тишу,<br />
і цементуєш – щоб навік – в останнє,<br />
свою любов ти мов тягар облишиш,<br />
вона ж осяде у тобі , мовчанням.<br />
Оскому слів натягнуть твої губи<br />
ти заморозиш – щоб не згоріли – льодом,<br />
у твому серці більш нема напруги<br />
воно черстве. Закрите від всіх кодом.<br />
Повільно вводиш самотність мені в вени<br />
І заливаєш щоб навіки воском,<br />
Тебе ще ловлять всі мої антени<br />
Думки біжать поромами під мостом</p>

<div>




</div>

<p>автор: <strong><a href="http://onlyart.org.ua/?page_id=46608">Христина Головко</a></strong></p>

<div></div>