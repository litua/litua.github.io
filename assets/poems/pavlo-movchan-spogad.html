<strong>Павло Мовчан – Спогад </strong>
<p>Навіщо ти у пам’яті долоней,<br />
навіщо ти на язиці солона?<br />
Для чого ув очах ця порожнеча,<br />
розріджене повітря кожен вечір?<br />
Невірогідна, дзеркалом забута,<br />
глибоким слухом кухля непочута,<br />
присутня в жилах, стягнутих вузлом,<br />
збережена невичахлим теплом,<br />
ти так углибла в корені думок,<br />
що вдвічі важчим став мій кожен крок,<br />
і кожне слово так до вуст припало,<br />
що ні мовчанням їх не віддзеркалить,<br />
ні криком викричать, ні холодом стлумить<br />
ту світлу мить, що так мені болить…</p>

<div>




</div>

<p>***</p>

<div></div>