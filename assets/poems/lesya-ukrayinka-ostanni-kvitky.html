<strong>Леся Українка – Останні квітки</strong>
<p>Ох, розкрились троянди червоні,</p>
<p>наче рани палкі, восени,<br />
так жалібно тремтять і палають –<br />
прагнуть щастя чи смерті вони?</p>
<p>Не осиплються тихо ті квіти,</p>

<div>




</div>

<p>не настане життя в них нове,<br />
ні, ударить мороз до схід сонця<br />
і приб’є поривання живе.</p>
<p>І зчорніють червоні троянди,</p>
<p>наче в ранах запечена кров…<br />
Ох, нехай же хоч сонця нап’ються,<br />
поки ще їх мороз не зборов!</p>

<div></div>