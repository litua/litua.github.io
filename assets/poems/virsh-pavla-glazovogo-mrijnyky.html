<strong>Павло Глазовий – Мрійники</strong>
<p>Батько радий. Світ йому став ясним і милим:<br />
В лотерею виграв він величезний килим.<br />
— Як і далі піде так, — мовив за обідом, —<br />
можем виграть “Жигулі”. Сядем та й поїдем.<br />
— Ах, яка то красота! — мати мружить очі. —<br />
Ми в машині у своїй їдемо у Сочі. —<br />
Розгорілося лице у синка малого:<br />
— Я сигналом — ду-ду-ду! Утікай з дороги! —<br />
Батько сина по щоці: — Подаси сигнали?<br />
А навіщо? Щоб права в мене відібрали? —<br />
Тут як кинеться притьмом мати до хлопчини<br />
Та в потилицю як дасть: — Ану, геть з машини!</p>

<div></div>