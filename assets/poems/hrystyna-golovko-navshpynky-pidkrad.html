Христина Головко – Навшпиньки підкрадається зима…<p>Навшпиньки підкрадається зима<br />
І стукає в мої ворота<br />
Мої думки а їх – катма<br />
Сідають ввічливо – навпроти</p>
<p>Ми п’ємо час із ситця тканий<br />
І перечитуєм листи –<br />
Моя душа порти гаваней<br />
Де втоптані твої сліди</p>

<div>




</div>

<p>Нашіптує зима минуле<br />
Гортає пам’ять як альбом<br />
Вже давно стара й сутула<br />
Покрита спогадів рядном</p>
<p>Мої слова вітри без граней<br />
Шукають щастя хто де зна<br />
Моя душа – порти гаваней<br />
До оселилася – зима…</p>
<p>автор: <strong><a href="http://onlyart.org.ua/?page_id=46608">Христина Головко</a></strong></p>

<div></div>