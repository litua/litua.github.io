<strong>Леся Українка – Байдари</strong>
<p>Дорога довга. Чагарі, долини,</p>
<p>На небі палкому ніде ні хмари.<br />
Ми їдемо, спочинку ні хвилини.</p>
<p>Коли зненацька чую: «Ось Байдари!»</p>
<p>Дивлюся: брама, сиві дві скелини…<br />
О, що се? Чудо чи потужні чари?</p>
<p>Немов заслона впала і відкрила</p>
<p>Натури дивні, краснії дари,<br />
Що досі від людських очей ховались.</p>
<p>Щоб тута жити, треба мати крила!</p>

<div>




</div>

<p>Вже люди, певне, від тії пори<br />
Тут не живуть, як з раєм попрощались.</p>
<p>Мов невидимая рука тут положила</p>
<p>Границею отсії дві гори,<br />
Що високо до неба поздіймались.</p>
<p>Один зелений бескид, другий – темний.</p>
<p>Здалека море хвилі золотії<br />
Шле, наче провість волі і надії…</p>
<p>Чи се той світ, загублений, таємний,</p>
<p>Забутий незабутній рай надземний,<br />
Що так давно шукають наші мрії?..</p>

<div></div>