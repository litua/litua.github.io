<strong>Леся Українка – До музи</strong>
<p>Прилинь до мене, чарівнице мила,<br />
І запалай зорею надо мною,<br />
Нехай на мене промінь твій впаде,<br />
Бо знов перемогла мене ворожа сила,<br />
Знов подолана я, не маю сил до бою, –<br />
Я не журюсь, я знала – се прийде.<br />
Спокійна я, боротися не хочу.<br />
В душі у мене іншії бажання:<br />
Я тільки думкою на світі буду жить,<br />
Я хочу слухать річ твою урочу<br />
І на своїм чолі твоє сіяння<br />
Почуть бажаю хоч єдину мить.</p>

<div>




</div>

<p>13.01.1894</p>

<div></div>