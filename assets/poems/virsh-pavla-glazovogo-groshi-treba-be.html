<strong>Павло Глазовий – Гроші треба берегти</strong>
<p>Всі дивуються з Панька: як придбав він дачу?<br />
— Я уміло, — каже той, — грошенята трачу.<br />
Научився відкладать гроші помаленьку.<br />
Хтось купує коньячок, я беру біленьку.<br />
Хтось купує шоколад, я купую пончик.<br />
Хтось сідає у літак, я — в твердий вагончик.<br />
Хтось у Сочі на курорт виїжджа з сім’єю,<br />
Я з дружиною удвох…<br />
Та й то не з своєю.</p>

<div></div>