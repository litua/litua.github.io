Іван Андрусяк – взуття душі…<p><a href="http://hunterboots.com.ua/" target="_blank">взуття</a> душі — ночівля чинбаря<br />
(віддерти слово відмочити горло)<br />
а відьмою на босий чин бояр<br />
і день іде і ніч іде і голо</p>
<p>(не вісімнадцять) знаком терезів<br />
розбити небо вирячене в тебе<br />
це недоосінь мила ці антени<br />
я ображав але не зобразив</p>
<p>не стер на пальцях липову кору<br />
голів ребристих вицвілих притонів<br />
продовжую зривати давню гру<br />
як недоспіле яблуко з долоні</p>

<div>




</div>

<p>витоптуючи непристойний сад<br />
де скачуть вишні на порозі злаку<br />
шукаю зради мороку чи маку<br />
під замком ошалілим від осад</p>
<p>під пастораллю жінки що була<br />
вражливою допоки сіль не з’їла<br />
пересити розкішного жала<br />
над берегом розплетеного тіла</p>
<p>допоки яре кирзове взуття<br />
натерло очі (мозолі на більмах)<br />
допоки в мене є твоє життя<br />
розмазане по скошених обіймах</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>