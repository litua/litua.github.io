<strong>Герасим’юк Василь – Немов прокинувся… І хоч…</strong>
<p>Немов прокинувся… І хоч<br />
бо щось силкуюся згадати<br />
зі сну.</p>
<p>Немов підходить мати.</p>
<p>А від отав надходить дощ.</p>

<div>




</div>

<p>“Я, мамо, ще не пригадав…” –<br />
моїм він голосом шепоче.<br />
Тріпоче… Бо чільце дівоче<br />
й лице жіноче цілував.</p>
<p>“Ще й не пригадуй…” – вже своїм<br />
шепоче голосом. Тріпоче…</p>
<p>Не вирвати чільце дівоче<br />
з отав космацьких, бо під ним<br />
волосся глухо палахкоче.</p>

<div></div>