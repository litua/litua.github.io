<strong>Дмитро Павличко – “На мене дивиться вікно…” </strong>
<p>На мене дивиться вікно –<br />
Щось рідне в погляді сумному,<br />
Так ніби я забув давно<br />
Свій молодечий образ в ньому.</p>

<div>




</div>

<p>Так довго я дививсь колись<br />
На те вікно щодня й щоночі,<br />
Що в золоті шибки влились<br />
Жадні тебе юначі очі.</p>
<p>Тебе нема. Ця дивина<br />
Мене також колись поглине.<br />
Ось я вже сам з твого вікна<br />
Дивлюся на свої сивини.</p>
<p>***</p>

<div></div>