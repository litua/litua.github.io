<strong>Микола Вінграновський – Лошиця нюхає туман…</strong>
<p>Лошиця нюхає туман,<br />
З туману пахне їй туманом<br />
І видно: з-за туману тьмяно<br />
Зіходить місяць-молодан.</p>
<p>Перепочинює ріка,<br />
Холодне злизує каміння,<br />
І тупотить з-під лошака<br />
Невидиме туманне кіння,</p>

<div>




</div>

<p>Стримить ляковищем в траві,<br />
Ірже квитком аерофлоту,<br />
І людство — мертві і живі —<br />
Осідлує свою кінноту,</p>
<p>І пересріблюється стан,<br />
Перепоблискують народи,<br />
І темно-пурпурово сходить<br />
З-за серця місяць-молодан!</p>
<p><em>1978</em></p>

<div></div>