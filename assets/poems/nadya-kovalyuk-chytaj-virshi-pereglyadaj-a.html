Надя Ковалюк – Читай вірші, переглядай альбоми.<p>Читай вірші, переглядай альбоми.<br />
Заглянь у душу до самого дна.<br />
Але не повертайся вже ніколи.<br />
Між нами – стіни, довгі, як життя.</p>
<p>До мене замуровано всі двері,<br />
А ти спали залишені мости<br />
І той вогонь, що не горів, а жеврів<br />
Останньою сльозою загаси.</p>
<p>Це прощавання стане порятунком<br />
Для наших душ, для наших двох сердець.<br />
Повернення нема, я – не чаклунка.<br />
Нема початку там, де був кінець.</p>

<div>




</div>

<p>Не повертайся більш…Не повертайся…<br />
Нам друзями не бути на віки.<br />
В моїй душі нема таких вакансій.<br />
Якщо розправив крила – вже лети!</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>