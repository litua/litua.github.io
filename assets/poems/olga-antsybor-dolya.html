<strong>Ольга Анцибор – Доля</strong>
<p>Ніч темна за вікном і тиша, тиша,<br />
Природа спить, земля легенько дише,<br />
А я з вікна цю тишу споглядаю<br />
І спогади в душі перебираю.</p>
<p>Враз ожили вони і ятрять душу,<br />
Я перебрати їх до ранку мушу.<br />
Дзвенять у серці пам’яті дзвіночки,<br />
А на щоках два зрадливі струмочки.</p>

<div>




</div>

<p>Доріг я безліч по життю сходила,<br />
Десь ненароком долю загубила,<br />
Як неприкаяна життям блукаю,<br />
І долю скрізь загублену шукаю,</p>
<p>Та, мабуть, хтось знайшов і вже присвоїв,<br />
Не розуміє він того, що скоїв.<br />
Я неживу без долі – помираю,<br />
Віддайте, люди, хто знайшов – благаю!</p>

<div></div>