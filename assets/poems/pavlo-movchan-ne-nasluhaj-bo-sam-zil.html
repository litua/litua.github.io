<strong>Павло Мовчан – “Не наслухай, бо сам зіллєшся…” </strong>
<p>Не наслухай, бо сам зіллєшся<br />
з гущавим літом у сльоту,<br />
в нетяму вічну западешся,<br />
в невідворотну самоту.<br />
І будеш коренем, і листям,<br />
і шашелем, що стовбур б’є,<br />
і дощиком отим сріблистим,<br />
що розмива ім’я своє.<br />
Поза тобою все відхлине,<br />
відсмеркне, як і не було.<br />
Лиш буде вічною хвилина<br />
твого посвячення в зело.</p>

<div>




</div>

<p>***</p>

<div></div>