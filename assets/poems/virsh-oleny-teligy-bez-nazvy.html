<strong>Олена Теліга – Без назви</strong>
<p><em>          Д.Д.</em></p>
<p>Не любов, не примха й не пригода, —<br />
Ще не всьому зватися дано!<br />
Ще не завжди ж у глибоких водах<br />
Відшукаєш непорушне дно.</p>

<div>




</div>

<p>І коли Твоя душа воскресла<br />
Знову мчиться у осяйну путь,<br />
Не питай чиї натхненні весла<br />
Темний беріг вміли відштовхнуть.</p>
<p>Не любов, не ніжність і не пристрасть,<br />
Тільки серце — збуджений орел!<br />
Пий же бризки, свіжі та іскристі,<br />
Безіменних, радісних джерел!</p>

<div></div>