<strong>Ліна Костенко – Мій шпиталь</strong>
<p><em>Abyssum abyssus invocat! </em><br />
<em>Ruysbroek Admirabillis</em></p>
<p>Безодня смерти і безодня<br />
життя спіткались на межі,<br />
а на лезі її сьогодні<br />
знова нап”ятий він лежить.</p>
<p>Лежить, мов жертовна офіра,<br />
якій жерців байдужий спір<br />
і тільки існування міра<br />
вся зосередилася в зір.</p>

<div>




</div>

<p>Та у серпанку гарячковім<br />
він нерухомістю повік<br />
зорить на дні минулі знову<br />
аж по грізний двадцятий рік.</p>
<p>Але нема жалю ні суму,<br />
що все було, мов не було,<br />
і стало тільки змістом думи,<br />
лише луною прогуло…</p>
<p>Встає майбутнє. І могили<br />
вчорашні — це його межа…<br />
Яка ж це муку буть безсилим<br />
під лезом смертного ножа!..</p>

<div></div>