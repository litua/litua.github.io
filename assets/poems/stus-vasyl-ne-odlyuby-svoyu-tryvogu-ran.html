Стус Василь – Не одлюби свою тривогу ранню…<p>Не одлюби свою тривогу ранню,<br />
— той край, де обрію хвиляста каламуть,<br />
де в надвечір’ї вітровії тчуть<br />
єдвабну сизь, не віддані ваганню.<br />
Ходім. Нам є де йти — дороги неозорі,<br />
ще сизуваті в прохолодній млі.<br />
Нам є де йти — на хвилі, на землі —<br />
шляхи — мов обрії — далекі і прозорі.<br />
Шумуйте, весни — дні, ярійте, вечори,<br />
поранки, шліть нам усмішки лукаві!<br />
Вперед, керманичу! Хай юність догорить —<br />
ми віддані життю, і нам віддасться в славі!<br />
1958</p>

<div>




</div>

<p>автор: <strong><a href="http://onlyart.org.ua/?page_id=7510">Стус Василь</a></strong></p>

<div></div>