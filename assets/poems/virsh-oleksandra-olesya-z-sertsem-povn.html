<strong>Олександр Олесь – “З серцем, повним смутку-горя…”</strong>
<p>З серцем, повним смутку-горя,<br />
Утомився я ходить<br />
І прийшов на берег моря,<br />
Щоб журбу свою втопить.</p>

<div>




</div>

<p>“Хвилі, хвилі! Люту муку<br />
Ви з грудей моїх візміть…<br />
Утопіть її, гадюку,<br />
На край світу занесіть…”</p>
<p>Стали хвилі і зітхнули…<br />
І крізь сльози бачив я,<br />
Як в журбі моїй тонули<br />
Море, небо і земля.</p>
<p><em>1908</em></p>

<div></div>