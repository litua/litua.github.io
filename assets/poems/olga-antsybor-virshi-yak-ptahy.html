<strong>Ольга Анцибор – Вірші як птахи</strong>
<p>Коли життя висить на волосині,<br />
По-іншому ти дивишся на світ.<br />
І прагнення в душі твоїй єдині –<br />
Залишити в житті помітний слід.</p>

<div>




</div>

<p>Нащадкам заповісти всі надбання,<br />
Любов їм передати до краси.<br />
Навчити дружбу берегти, кохання,<br />
Радіти кожній крапельці роси.</p>
<p>Що ж я вам лишу, діти мої милі?<br />
Багатства я в житті не нажила,<br />
Лише вірші, як птахи легкокрилі<br />
В життя самотнє додають тепла.</p>

<div></div>