<strong>Маркіян Шашкевич – Бандурист</strong>
<p><em>Уривок з піснетвору «Перекинчик бісурманський»</em></p>

<div>




</div>

<p>Присів на царинці — молодь обступила,<br />
Як цвіточку пчоли, а старшина сіла.<br />
І вийняв бандурку, і обтер полою,<br />
І став ї строїти, і повів рукою<br />
По струнах злегенька — струни згаморили.<br />
Півець розуміє — бо з ним говорили;<br />
Вже літ сорок і два їх бесіду знає.<br />
І вдарив сильніше, і скорше тру чає:<br />
І стали гриміти та бескидським громом,<br />
І стали шуміти та степовим шумом;<br />
То знов заскипіли, як води старого<br />
Отця Славутиці — бо о нім думає<br />
Півець і мислію честь єму співає;<br />
То знов злебеділи, як би галич много,<br />
Стадами злетівши, чисте поле вкрили;<br />
То знова злегенька, стиха гомоніли.<br />
Мов згадка літ давніх і минувшой долі.<br />
Щораз то тихше і тихше бриніли,<br />
Розлетілись за півця думкою по полі.<br />
А потому зглох[л]и—зовсім заніміли…</p>

<div></div>