Іван Андрусяк – зоря як дичина пройде поміж рядами…<p>зоря як дичина пройде поміж рядами<br />
судини і кістки полуда і лайно<br />
ти вибереш вікно як пам`ятку для дами<br />
а дама не прийде і лишиться вікно</p>
<p>гортанна тінь руки на чорному фіранку<br />
кому її віддам сьогодні уночі<br />
одягнуті мерці не в патоку а в рамку<br />
я нині сам піду провідати мерців</p>

<div>




</div>

<p>опуклі від стіни відчалять силуети<br />
забуті образи як мумії століть<br />
ти зиму зобразив поглянь тепер в замети<br />
меж ними золотий сатанаїл стоїть</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>