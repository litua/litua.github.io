<strong>Антонич Богдан-Ігор – Ніч в місті</strong>
<p>Ніч сідає на рогах вулиць<br />
і тулить сірі кудли в цемент стін<br />
а часу гін<br />
плутаючись в сітях дротів<br />
по цинках блях<br />
з даху на дах<br />
з цвяху на цвях<br />
котиться<br />
і коле свої груди о колючки громозводів<br />
котиться і коле<br />
час-перекотиполе<br />
місяць розп’ятий на антенах і рудий лоб<br />
обмотав шматками міді<br />
а зимні долоні вітру<br />
що пахне глиною підміських піль<br />
холодять парені виски й біль<br />
мучениці там біль ліхтарні<br />
тінь розлягається по мурах<br />
афіші жаху<br />
журяться жарівки зорі на стелі паражі неба<br />
глядять як у ніг їх<br />
на хрузлярі в чорних окулярах<br />
безшелесно їде гріх.</p>

<div></div>