<strong>Олена Теліга – Чужа весна </strong>
<p>Десь, цілком недалеко, засліплює світло,<br />
Десь ридають трамваї і мучаться авта,<br />
Але тут, в синіх сутінках, тиша заквітла,<br />
А за сонними вікнами блимає нафта.</p>
<p>Я піду, як звичайно, порожнім провулком,<br />
Бо мене обійматиме вітер весняний,<br />
Мої кроки і серце застукають гулко,<br />
І тебе я зустріну, як завжди, незнаний.</p>

<div>




</div>

<p>Ти для мене чужий, не з єдиного краю,<br />
А тому не затерти поплутані межі,<br />
Тільки подмухів теплих розбещена зграя<br />
Все б хотіла спалить у весняній пожежі!</p>
<p>А потім, серед ночі, в маленькій кімнаті,<br />
Може, мріяти будеш про радісну близькість,<br />
Тільки я мушу твердо й безжалісно знати,<br />
Що не зродиться полум’я з вогненних блисків.</p>

<div></div>