<strong>Павло Мовчан – “Ой, наїхали семигоряни із-за семи гір…” </strong>
<p>Ой, наїхали семигоряни із-за семи гір,<br />
намостили гаті з м’яти до тебе у двір,<br />
вийди тишею із хати, забілій, мов сніг,<br />
твоя доля непочата стала на поріг.<br />
Семигірна, семизірна, на семи вітрах<br />
прилетіла сном вечірнім, сіла, наче птах,<br />
а під нею забриніла золота струна:<br />
сім тривог і сім печалей, та любов одна.<br />
Вибирай собі дорогу, гору вибирай:<br />
вироста перед порогом золота гора.</p>

<div>




</div>

<p>***</p>

<div></div>