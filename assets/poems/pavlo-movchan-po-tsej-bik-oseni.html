<strong>Павло Мовчан – По цей бік осені </strong>
<p><strong>1.</strong></p>
<p>Запевненням, хмільною спіллю<br />
лунає сюркіт від стерні —<br />
яке безмежжя для дозвілля,<br />
які медоточиві дні!<br />
Що навіть долі не картаю,<br />
не нарікаю, а живу<br />
попід парканом коло «раю»,<br />
в соснову шпарку зазираю,<br />
вже бачу осінь, кропиву…<br />
Колеса куряви нагорнуть,<br />
роса остудить, дощ приб’є.<br />
Які по цей бік ночі чорні,<br />
по цей бік — лишенько моє!<br />
По цей бік в мене ані даху,<br />
ані вікна, ані дверей,<br />
за пазухою лиш комаха<br />
та сплюснуте гніздо старе.<br />
А що ж по той бік за парканом:<br />
земля згорбатіла, хрести…<br />
Там, наче масло, свічка тане<br />
від глухоти, від сумоти…</p>

<div>




</div>

<p><strong>2.</strong></p>
<p>Тільки погляд мій ниткою диму<br />
в шпарку протяг витягує геть.<br />
І таке там безмежжя незриме,<br />
що ще глибше вкорінюєш твердь.</p>
<p>***</p>

<div></div>