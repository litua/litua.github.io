<strong>Тарас Шевченко – Така, як ти, колись лілея</strong>
<p>Така, як ти, колись лілея<br />
На Іордані процвіла<br />
І воплотила, пронесла<br />
Святеє слово над землею.<br />
Якби-то й ти, Дністровий цвіте…<br />
Ні, ні! Крий боже! Розіпнуть.<br />
В Сибір в кайданах поведуть.<br />
І ти, мій цвіте неукритий…<br />
Не вимовлю…</p>

<div>




</div>

<p>Веселий рай<br />
Пошли їй, господи, подай!<br />
Подай їй долю на сім світі<br />
І більш нічого не давай.<br />
Та не бери її весною<br />
В свій рай небесний, не бери,<br />
А дай твоєю красотою<br />
Надивуватись на землі.</p>
<p><em>19 апреля 1859, [С.-Петербург]</em></p>

<div></div>