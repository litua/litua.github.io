<strong>Ліна Костенко – Я хочу на озеро Світязь…</strong>
<p>Я хочу на озеро Світязь,<br />
в туман таємничних лісів.<br />
Воно мені виникло звідкись,<br />
у нього сто сот голосів.<br />
Воно мені світить і світить,<br />
таке воно в світі одне.<br />
— Я Світязь, я Світязь, я Світязь!<br />
Невже ти не чуєш мене?!</p>

<div>




</div>

<p>І голосом дивним, похмурим,<br />
як давній надтріснутий дзвін:<br />
— Батурин, Батурин, Батурин! —<br />
лунає мені навздогін.</p>
<p>Я річку побачила раптом.<br />
Питаю: – А хто ж ти така?<br />
— Я Альта, я Альта, я Альта! —<br />
тонесенько плаче ріка…</p>

<div></div>