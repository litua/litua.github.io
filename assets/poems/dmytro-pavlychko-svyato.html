<strong>Дмитро Павличко – Свято </strong>
<p>Нарешті вийшла з пуп’янків листва,<br />
Ростуть чеченські прапори зелені;<br />
Москва (бійці в гарячці та в гангрені)<br />
Жде гостей на травневі торжества.</p>
<p>Побєда! (Брешете, Чечня жива!)<br />
І там, де бігали царі скажені,<br />
Ідуть юрмою (совість у кишені)<br />
У масках всі — біля глави глава.</p>

<div>




</div>

<p>Сміються. Пильно витирають ноги.<br />
Заходять під склепіння золоте,<br />
П’ють келихи за радість перемоги,</p>
<p>Але в слідах за ними… щось не те,<br />
Підошва ловить щось липке й густе —<br />
Сочиться кров з кремлівської підлоги.</p>
<p>***</p>

<div></div>