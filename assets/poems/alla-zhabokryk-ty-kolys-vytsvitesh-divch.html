Алла Жабокрик – ти колись вицвітеш, дівчинко.<p>ти колись вицвітеш, дівчинко.<br />
станеш бляклою, непомітною<br />
і ніхто не побачить тоді твоїх сизих очей.<br />
і ніхто вже не буде на тебе дивитися.<br />
і ніхто вже не буде У тебе дивитися.<br />
бо твій біль вже обрид.<br />
він нікому тепер не пече.</p>
<p>ти колись втомишся, дівчинко.<br />
і ця втома буде такою пропащою.<br />
такою всесильною,такою незрячою.<br />
що виїсть усе з-під ребер.<br />
тебе колись виснажать всі оці хлопчики.<br />
ці жадні на тіло, душею поношені.<br />
від них знудить колись тебе.</p>
<p>і стане тобі все жахливим і змореним<br />
натхнення зав”яне, змішається з горем<br />
і твій сум тебе просто вб”є.</p>
<p>ти колись станеш мертвою, дівчинко!<br />
без ім”я. без ідей. з смертю повінчана<br />
і залиєш вином свою душу по вінця ти<br />
та ляжеш у постіль чужих людей.<br />
там до біса нікому не будеш потрібною<br />
при житті станеш мертвою. дівчинко, рідная!<br />
і лице твоє вкриється тінню минулих ночей.</p>

<div>




</div>

<p>ти колись себе більше не витерпиш, милая.<br />
у пустих, сірих днях не витерпиш, милая.<br />
ти сама себе на це життя засудила і<br />
цей світ тебе не спасе.</p>
<p>свою душу ховаєш від всякої повені<br />
від сонця, від вітру, емоцій оголених<br />
щоб її вже ніхто не роздер.</p>
<p>ти ховаєш себе під камінням та брилами<br />
своє серце ховаєш якими є силами<br />
боронь боже, його хтось торкне.</p>
<p>ти боїшся. ти просто боїшся, дівчинко<br />
свої рани зализуєш віршами й вічністю<br />
й відганяєш усіх, хто у душу тобі іде.<br />
ти боїшся когось підпустити і втратити.<br />
знову серце укрити дірами-маками.<br />
і боїшся, що біль не мине.</p>
<p>рятуй себе дівчинко.<br />
себе рятуй<br />
і мене.</p>
<p>автор: <strong><a href="http://onlyart.org.ua/?page_id=44244">Алла Жабокрик</a></strong></p>
<p></p>

<div></div>