<strong>Дмитро Загул – ІІ. ODI PROFANUM VULGUS!</strong>
<p>Вони сидять серед базарів<br />
І продають дрантивий крам, –<br />
Нікому непотрібний хлам<br />
Перед ними храм краси захмарив.</p>

<div>




</div>

<p>Сидять щовечора, щоранку,<br />
Сидять, торгують цілий день, –<br />
І давніх, крадених пісень<br />
Кричать, кричать, кричать безперестанку.</p>
<p>Як обійти юрбу купецтва,<br />
Щоби дійти в свій власний храм?<br />
Не вір брехливим крамарям,<br />
Хто родився дійсно для мистецтва!</p>
<p>ПОЗА ЗБІРКАМИ. POESIA MILITANS</p>

<div></div>