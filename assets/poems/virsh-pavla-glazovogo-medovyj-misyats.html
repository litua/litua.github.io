<strong>Павло Глазовий – Медовий місяць</strong>
<p>Оженився стильний Боба, взяв дівульку Жанну.<br />
Через місяць він признався слюсарю Івану:<br />
— Бачу, брате, що женитьба — діло нешутєйне.<br />
Сумніваюсь, що на світі щастя є сімейне.<br />
— Щастя є! — сміється слюсар. — Це я добре знаю.<br />
Я собі сімейне щастя ясно уявляю.<br />
Це таке, як бочка з дьогтем. В неї для приманки<br />
Зверху влито меду трохи, так, не більше банки.<br />
Меду вистачить на місяць, може, на півроку,<br />
А вже далі з чистим дьогтем матимеш мороку.<br />
— Ех, — зітхнув нещасний Боба, — дорогий браточку.<br />
Значить, я не з того боку відкупорив бочку…</p>

<div></div>