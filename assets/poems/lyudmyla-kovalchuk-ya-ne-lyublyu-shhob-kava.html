Людмила Ковальчук – Я не люблю, щоб кава в мої ранки…<p>Я не люблю, щоб кава в мої ранки…<br />
Холодний, хай терпкий, зелений чай.<br />
У тебе десь дружина… тут коханка…<br />
І я, що завжди поряд, зазвичай.</p>
<p>Між нами кілометри і вокзали,<br />
Холодні квіти в поетичній прозі.<br />
Так треба, що я вчора не сказала –<br />
Ми геть чужі. І речі – на порозі.</p>
<p>Зустрінемось за рік чи, може, більше.<br />
Не варто ближче бути, вибачай.<br />
У тебе в біографії нічого не залишу…<br />
Холодний, хай терпкий, зелений чай…</p>

<div>




</div>

<p>автор: <strong>Людмила Ковальчук</strong></p>
<p></p>

<div></div>