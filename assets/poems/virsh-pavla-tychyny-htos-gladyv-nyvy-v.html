<strong>Павло Тичина – Хтось гладив ниви, все гладив ниви…</strong>
<p>Хтось гладив ниви, все гладив ниви,<br />
Ходив у гніві і сіяв співи:<br />
О, дайте грому, о, дайте зливи! —<br />
Нехай не сохнуть злотисті гриви.<br />
Хтось гладив ниви, так ніжно гладив…</p>

<div>




</div>

<p>Плили хмарини, немов перлини…<br />
Їх вид рожевий — уста дитини!<br />
Набігли тіні — і… ждуть долини.<br />
Пробігли тіні — сумні хвилини:<br />
Плили хмарини чужі, далекі…</p>
<p>Сліпучі тони — і дика воля!<br />
Ой, хтось заплакав посеред поля.<br />
Зловісна доля, жорстока доля.<br />
Здаля сміялась струнка тополя.<br />
Сліпучі тони — й смутні волошки…</p>
<p><em>1915</em></p>

<div></div>