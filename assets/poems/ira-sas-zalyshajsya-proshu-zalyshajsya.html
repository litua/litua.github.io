Іра Сас – Залишайся, прошу, залишайся…<p>Залишайся, прошу, залишайся,<br />
Проникаючи в душу, як сміх.<br />
Бо там небо уже зазіхає<br />
На зірки твоїх ніжних повік.</p>
<p>Повертайся, завжди повертайся<br />
Не до тіла-лиця, не до ніг..<br />
Там на кухні, між іншим, для тебе<br />
Остигає мій добрий пиріг.</p>
<p>Озирайся, завжди озирайся<br />
До очей, що як темний граніт.<br />
Лиш тому я так часто прощаюсь,<br />
Бо в шаленстві від твого “привіт”..</p>

<div>




</div>

<p>То ж залишся, прийди, озирнися!<br />
Не спиняйся, як перший сніг.<br />
І я смуток із тебе струшу<br />
На перетині наших доріг..</p>
<p>автор: <strong><a href="http://onlyart.org.ua/?page_id=46094">Іра Сас</a> ©</strong></p>
<p></p>

<div></div>