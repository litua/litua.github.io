<strong>Людмила Григоренко – Колискова</strong>
<p>Опустив вечір крила, сірі мрякою вкриті,<br />
І на пару з туманом сипав спокій у ситі,<br />
І лягав отой спокій, попід вікна легенько,<br />
Та будив колискову, що дрімала тихенько…</p>

<div>




</div>

<p>« Просипайся збудися, годі пісне дрімати,<br />
Темна ніч чарівниця заглядає до хати,<br />
Ти у ліжечка теплі під чарівну співанку<br />
Укладай-бо малечу, мирно спати до ранку,</p>
<p>Всі дитячі проблеми розплети ж бо клубочки,<br />
Щоби зморені війки опускались на очки,<br />
І у тиші ледь чутно, у ласкавій промові<br />
Над голівками вміло, сни розкинь кольорові…»</p>

<div></div>