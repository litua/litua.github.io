<strong>Дмитро Павличко – “Зачах, згорів я до основ…” </strong>
<p>Зачах, згорів я до основ,<br />
Та знов іде хвилина дива,<br />
Коли підкріплюється знов<br />
Душа голодна і жаждива.</p>

<div>




</div>

<p>Це ти даєш мені життя,<br />
Це ти від ста смертей ослона!<br />
Цілюще губ твоїх пиття,<br />
Святі хліби грудей і лона.</p>
<p>Благословенна, дорога,<br />
В моїй крові і в плоті суща.<br />
Ти вічна, як моя жага,<br />
Як голод мій, ти невмируща.</p>
<p>***</p>

<div></div>