Надя Ковалюк – Сказав він: “Тебе я покину”<p>Сказав він: “Тебе я покину”.<br />
Вона йому тихо: “Іди”…<br />
І сльози малої дитини<br />
Спинити його не змогли.</p>
<p>В душі – розцвітали троянди<br />
У черзі до нових розваг…<br />
Але не знайшлося відради<br />
У інших жіночих руках…</p>
<p>Простити вона не зуміла,<br />
Коли він прийшов на поріг.<br />
Чи здатні слова запізнілі<br />
Спокутати юності гріх…</p>

<div>




</div>

<p>Немає чужої провини<br />
В розтрачених марно роках…<br />
А сльози твоєї дитини –<br />
Вони – найгіркіші на смак…</p>
<p>Тепер – його карту побито,<br />
Душа – як спустошений сад.<br />
Не склеїти те, що розбито.<br />
Немає дороги назад…</p>
<p>Та криється суть в порівнянні.<br />
Не так усе просто в житті.<br />
Навіщо топтати кохання?<br />
Навіщо…іти…із сім”ї ?</p>
<p>автор: <strong>Надя Ковалюк</strong></p>

<div></div>