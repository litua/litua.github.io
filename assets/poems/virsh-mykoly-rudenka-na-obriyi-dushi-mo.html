<p>На обрії душі моєї<br />
Світає Слово, щоб пливти<br />
Супроти, не за течією —<br />
В умиті зорями світи.</p>
<p>У тих світах є зливи й грози,<br />
І ріки, виповнені вщерть.<br />
Є суперечки, піт і сльози,<br />
І навіть невблаганна смерть.</p>

<div>




</div>

<p>Та люди там не знали зроду<br />
Ні лицемірства, ні брехні —<br />
Бо ще ніхто людську природу<br />
Переробить не прагнув, ні.</p>
<p>Там змалку правдою здорові,<br />
Бо надихає і втіша<br />
В непоневоленому Слові<br />
Непоневолена Душа.</p>
<p><em>04.05.1981</em></p>

<div></div>