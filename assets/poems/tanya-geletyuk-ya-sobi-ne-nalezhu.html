<strong>Таня Гелетюк – Я собі не належу</strong>
<p>Я собі не належу… Я належу дощам.<br />
І холодним туманом і морозним снігом.<br />
Я належу вітрам сивим-сивим як світ,<br />
Я цвітіння вишневе, я незірваний цвіт.<br />
Я чужа і незламна, я нестримна й жива,<br />
Мов та річка холодна, мов та річка стрімка.<br />
Я дитина природи, нерозумне дитя.<br />
І така безкінечна, як саме небуття…<br />
Я примхлива і чиста, як весняний струмок,<br />
Я сама ціле море, я шалений поток.<br />
Я барвиста веселка, різнобарвна, ясна,<br />
Я дзвінка і тремтлива, ніби перша весна.<br />
Мої очі зелені – бірюзова роса,<br />
Я буваю весела і буваю сумна,<br />
Бо собі не належу, я належу дощам,<br />
Білим зорям на небі і безмежним полям.<br />
Я бліде нічне сяйво на небесній дузі,<br />
Я малесенька цятка на Господній руці…</p>

<div></div>