<strong>Леся Українка – «І все-таки до тебе думка лине…»</strong>
<p>І все-таки до тебе думка лине,<br />
Мій занапащений, нещасний краю,</p>
<p>Як я тебе згадаю,</p>
<p>У грудях серце з туги, з жалю гине.</p>
<p>Сі очі бачили скрізь лихо і насилля,<br />
А тяжкого від твого не видали,</p>

<div>




</div>

<p>Вони б над ним ридали,</p>
<p>Та сором сліз, що ллються від безсилля.</p>
<p>О, сліз таких вже вилито чимало, –<br />
Країна ціла може в них втопитись;</p>
<p>Доволі вже їм литись, –</p>
<p>Що сльози там, де навіть крові мало!</p>
<p>1895</p>

<div></div>