<strong>Дмитро Павличко – “Ти пахнеш, як листя весняне…” </strong>
<p>Ти пахнеш, як листя весняне,<br />
Як дитинство моє полотняне,<br />
Як тепла малинова стежка,<br />
Як мамина срібна сережка.</p>
<p>Ти пахнеш, як пломінь живиці,<br />
Як біленький дзвінок медуниці,<br />
Як вулик, де сховане сонце,<br />
Як маминих мрій волоконце.</p>

<div>




</div>

<p>Ти пахнеш, як виспане море,<br />
Як жіноче невидиме горе,<br />
Як пилок на пшеничній ниві,<br />
Як мамині руки сяйливі.</p>
<p>Ти пахнеш, як роси на житі,<br />
Як столи, рушниками накриті,<br />
Як співаюча стружка ялова,<br />
Як мамина лагідна мова.</p>
<p>***</p>

<div></div>