<strong>Дмитро Павличко – “Вночі ти входила в море…” </strong>
<p>Вночі ти входила в море –<br />
Під місяця оком вовчим,<br />
І море ставало деревом,<br />
А ти – забороненим овочем.</p>
<p>Я хвилю твою колихливу<br />
До себе горнув, як галузь.<br />
І бризками золотими,<br />
Як листям, ти затулялась.</p>

<div>




</div>

<p>Та море, як мудра яблуня,<br />
Само, нахилившись долі,<br />
Поклало тебе коло мене<br />
На кам’янім суходолі.</p>
<p>Довго над нами шуміла<br />
Його потемніла крона.<br />
Вкривала наш поцілунок<br />
Пелюстка прозора й солона.</p>
<p>***</p>

<div></div>