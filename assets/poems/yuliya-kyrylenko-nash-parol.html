Юлія Кириленко – Наш пароль<p>Зима лиш крок – а тут весна вже плаче,<br />
Малиново-п’янким кипить дощем…<br />
Невже душі моїй отак призначено,<br />
Що погляд їй тавро їдке спече?<br />
Нам кажуть: у що віриш – те і збудеться,<br />
Реальність постає з палких думок.<br />
Тоді я стану затишною вулицею,<br />
Аби щодня ловити твій моторний крок.<br />
Ти кажеш, що сумуєш…Доведи мені!<br />
Як важко зараз вірити словам…<br />
Серця зболілі прагнуть до оживлення,<br />
Достукатись до тих небесних брам.<br />
А там отак одразу не відчинять нам,<br />
Вимога – персональний код від доль,<br />
А ми сплелись крильми, зрослись клітинами,<br />
Оце і є навіки наш пароль.</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>