<strong>Дмитро Загул – Над черемош</strong>
<p>Товариші мої далекі<br />
Під гнітом панської руки!<br />
До вас, до вас, мої думки,<br />
Як у вирій лелеки.</p>
<p>Кому свій смуток передам?<br />
Кому його повірю?<br />
А там, на рідному Підгір’ю,<br />
Хто поможе братам?</p>
<p>Ніхто й не згадує про тебе,<br />
Така ти вбога і мала, –<br />
Ах, скільки сил для тебе треба,<br />
Буковино моя!</p>

<div>




</div>

<p>А тільки деколи нотатка<br />
На шпальтах київських газет:<br />
Арешти, тюрми, кров і крапка.<br />
Не вирвешся з лабет.</p>
<p>А ви, мої далекі друзі, –<br />
До кого ви? Про віщо ви?<br />
Чи мовчки гнетесь, як у плузі<br />
Ті буковинські воли?</p>
<p>Дерзайте! Ще не все до решти<br />
Пропало в нашій стороні,<br />
І хутко, бачиться мені,<br />
Пропадуть “Буки та арешти”.</p>
<p>ІЗ ЗБІРКИ “НАШ ДЕНЬ”, ЖОВТНЕВИЙ ВИХОР. 1920 р.</p>

<div></div>