<strong>Марієн Мур – Поезія</strong>
<h3><em><strong>в перекладі Марти Тарнавської</strong></em></h3>
<p>Marianne Moore<br />
<em>Poetry</em><br />
<em> (I, too, dislike it: there are things that are</em><br />
<em> important beyond all this fiddle…</em></p>
<p>Я теж недолюблюю її: є речі куди важливіші,</p>
<p>ніж це бренькання.</p>
<p>Читаючи її, одначе, — з повною для неї зневагою —</p>
<p>відкриваєш у ній,</p>
<p>як-не-як, місце для справжнього.</p>
<p>Руки, що схоплюють, очі,<br />
що можуть розширюватись, волос,<br />
що дуба стає, коли мусить —</p>
<p>ці речі важливі не тому, що</p>
<p>їм можна надати високозвучної інтерпретації, але</p>
<p>тому, що вони<br />
потрібні. Коли вони стають такими похідними, що аж незрозумілі,<br />
тоді<br />
можна сказати те саме про нас усіх: ми</p>
<p>не захоплюємось тим, чого<br />
не розуміємо: кажаном, що<br />
висить догори ногами або шукає їжі,</p>
<p>штовханням слонів, диким конем, що качається, вовком</p>

<div>




</div>

<p>що невтомно сидить під<br />
деревом, непохитним критиком, що</p>
<p>сіпає шкірою, як кінь, почувши блоху, у-</p>
<p>болівальником бейсболу, чи статистиком —</p>
<p>не є теж правильно</p>
<p>ставитись з упередженням до торгових</p>
<p>документів і підручників. Явища ці — важливі. Треба</p>
<p>розрізнити одначе:</p>
<p>коли все те витягають на видне місце напівпоети,</p>
<p>у висліді це — не поезія,</p>
<p>і не будемо мати її, аж поки<br />
поети серед нас не стануть</p>
<p>“уточнювачами уяви”, поки<br />
не підіймуться над зухвальство і тривіaльність</p>
<p>і не покажуть на розгляд нам уявних садів<br />
із справжніми в них жабами.<br />
Тимчасом, якщо ти домагаєшся сирого<br />
матеріaлу поезії</p>
<p>в усій його сирості з одного боку<br />
та того, що справжнє, з другого, тоді</p>
<p>тебе й справді цікавить поезія.</p>
<p>***</p>

<div></div>