<strong>Осип Маковей – Сон</strong>
<p>Тихий сон по горах ходить,<br />
за рученьку щастя водить.<br />
І шумлять ліси вже тихше,<br />
сон малі квітки колише.<br />
Спіть, мої дзвіночки сині,<br />
дикі рожі в полонині!<br />
Не шуміть, ліси зелені,<br />
спати йдіть, вітри студені!</p>

<div>




</div>

<p>Най квіточки сплять здорові,<br />
най їм сняться сни чудові!<br />
Аж на небі зазоріє,<br />
сонце їх, малих, зогріє:<br />
І зогріє, поцілує, і світами повандрує.<br />
Тихий сон по горах ходить.<br />
за рученьку щастя водить.</p>
<p><em>1899</em></p>

<div></div>