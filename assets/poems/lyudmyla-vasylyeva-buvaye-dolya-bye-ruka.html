<strong>Людмила Васильєва – Буває доля б’є руками…</strong>
<p>Буває доля б’є руками,<br />
Легенько плесне по щоці,<br />
І вже цілує до безтями:<br />
Лозина й пряник у руці.<br />
І нас це мало зачіпає,<br />
Зітхнувши тихо, ми йдемо,<br />
І кажемо, що научає<br />
Нас доля, начеб то в кіно.</p>
<p>Буває доля батогами<br />
Б’є по плечах, по спині теж,<br />
І ми страждаємо ночами,<br />
“Чому – запитуємо – б’єш ?”<br />
Ми скаржимось коханим, рідним,<br />
Ридаємо та не спимо,<br />
Та переносимо все ж гідно<br />
Удари долі, живемо.</p>

<div>




</div>

<p>Але коли штовхне на землю,<br />
Й ногами доля гамселить,<br />
Не вистачає сил мізерних<br />
І дихати в тяжку цю мить.<br />
Схопивши голову руками,<br />
Встромивши погляд у пітьму,<br />
Хитаємо душевні рани,<br />
Немов дитиночку малу.</p>
<p>Не кожен має сил піднятись,<br />
Здобути віру й жити знов,<br />
І легко нам тоді зламатись,<br />
І стати привидом немов.<br />
Але, стискаючись від болю,<br />
Ту низку прикрощів спини.<br />
Благай у Бога кращу долю,<br />
Не розгинаючи спини!</p>

<div></div>