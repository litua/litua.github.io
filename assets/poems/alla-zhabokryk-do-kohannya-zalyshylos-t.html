Алла Жабокрик – До кохання залишилось три листопада…<p>До кохання залишилось три листопада,<br />
Сто сорок годин та чотири грози.<br />
До кохання шість кроків вліво й направо,<br />
А потім ще трішечки зовсім пройти.</p>
<p>До кохання пробігти ще десять будинків<br />
Або навпростець у човні проплисти.<br />
Сім чашечок чаю, дві кави і швидко<br />
Ще п’ять невеличких ключів віднайти.</p>
<p>До кохання вже близько, рукою подати.<br />
Якихось ще вісім маленьких стежин.<br />
Ще дев’ять веселок від неба до хати.<br />
Залишилось кілька секунд чи хвилин.</p>

<div>




</div>

<p>Ти ще зачекай, не потрібно здаватись,<br />
Кохання ось-ось прибіжить на поріг.<br />
Довкола поглянь і почнеш посміхатись<br />
Воно ж за спиною у тебе стоїть…</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>