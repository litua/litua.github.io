Тичина Павло – Молодий я, молодий<p>Молодий я, молодий,<br />
Повний сили та одваги.<br />
Гей, життя, виходь на бій,-<br />
Пожартуєм для розваги!<br />
Гей життя, ставай, тремти!<br />
Дай я з тебе посміюся.<br />
Хто сміліший: я чи ти —<br />
Подивлюся, подивлюся.<br />
Горе?.. біль? — як жарт мине.<br />
Скільки сили молодої!<br />
Чи ж моя рука здригне,<br />
Що йде битись без озброї?<br />
Ой скажіть мені, скажіть,<br />
Любі мої сестри, браття:<br />
Що в житті вас так гнітить?<br />
Чом нема у вас завзяття?<br />
Там, де всесвіт я стягну,<br />
Де від болю шаленію,-<br />
Там ніяк вас не збагну,<br />
Вас ніяк не розумію.<br />
Молодий я, молодий,<br />
Повний сили та одваги.<br />
Гей, життя, виходь на бій,-<br />
Пожартуєм для розваги!<br />
1911</p>

<div>




</div>

<p>автор: <strong><a href="http://onlyart.org.ua/?page_id=4906">Тичина Павло</a></strong></p>

<div></div>