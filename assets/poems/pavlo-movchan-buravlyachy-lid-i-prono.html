<strong>Павло Мовчан – “Буравлячи лід і пронозячи зором кристали…” </strong>
<p>Буравлячи лід і пронозячи зором кристали,<br />
чому неодмінно ти прагнеш добутись до дна?<br />
І воду фарбуєш, навмисне розрізавши палець,<br />
щоб знати, яка у життя довжина?</p>

<div>




</div>

<p>Тремтить на льоту павутинка загуслого звуку,<br />
промірявши захват, що губи тобі розімкнув.<br />
Чому ти так глибоко в серце впровадила муку —<br />
невже аби знати страждання мого глибину?</p>
<p>Розірваний крик у паузах біль появляє,<br />
підносячись вгору, щоб зміряла плоть висоту.<br />
Гаряча долоня твоя мені рот затуляє,<br />
щоб зміряв терпінням кохання його гіркоту…</p>
<p>***</p>

<div></div>