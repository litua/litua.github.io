<strong>Тіна Карабанович – Ворожила я</strong>
<p>Розкинула по картах я:<br />
Доля, воля-пустота…<br />
Ворожила за ніч…<br />
по тінях із пліч…<br />
Лився тонко віск.<br />
Ви, люди продаєте душі<br />
й молитесь до неба,<br />
чи цього вам треба?<br />
Хтось торгує златом<br />
і є собі Пилатом…<br />
Кожен має свого Юду<br />
і свою покуту.<br />
Тридцять срібних<br />
і одну душу…<br />
Всім вірити не мушу!<br />
Тільки тихо так спить дитина,<br />
мов моя глибока провина…<br />
Заколисана тобою…<br />
як той сивий туман наді мною,<br />
колить імлою…</p>

<div>




</div>

<p>автор: <strong>Тіна Карабанович</strong></p>

<div></div>