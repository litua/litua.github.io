<strong>Павло Мовчан – Після перегляду фільму «Звичайний фашизм» </strong>
<p>Ніч велика, велика, велика!<br />
Прагну голос роздмухати криком,<br />
але бракне повітря мені.<br />
Задихаюсь в нічній німотні —<br />
гуконути нікого не можу —<br />
глухота подовкіл зловорожа.<br />
І страшна не війна — прокидання:<br />
раптом в шибці не буде світання.<br />
І надворі пітьма, як у сні, —<br />
чи то ніч, наче пам’ять війні?<br />
Та свідомість давно не дрімає,<br />
обіймає сирітство безкрає:<br />
я не сплю, ти не спиш біля мене,<br />
очі втупивши в сутінь студену.<br />
І по тому, як дрібно тремтиш,<br />
відчуваю: беззвучно кричиш…</p>

<div>




</div>

<p>***</p>

<div></div>