<strong>Микола Руденко – Скажи мені, які у тебе очі?</strong>
<p>Скажи мені, які у тебе очі? Ідуть літа.<br />
Ловлю себе на тім,<br />
Що образ твій, мов свічка серед ночі,<br />
Вгасає в ореолі золотім.</p>

<div>




</div>

<p>Скажи мені, які у тебе руки?<br />
Наснись і вгаслу пам’ять розбуди.<br />
На протилежних берегах розлуки<br />
Два вогнища, два серця, дві біди.</p>
<p>Скажи, з дубів так само облітає<br />
Торішній лист у гомін ручая?..<br />
Лише про душу я не запитаю —<br />
Бо відчуваю, вірую: моя.</p>
<p><em>24.04.1978</em></p>

<div></div>