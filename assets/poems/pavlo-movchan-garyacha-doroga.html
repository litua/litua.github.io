<strong>Павло Мовчан – Гаряча дорога </strong>
<p>Розторочивсь поділ сорочки,<br />
бо пльондравсь довго по росі:<br />
на литках споришу листочки,<br />
під п’ятами гаряча сіль.<br />
Тепло твоє земля вбирала,<br />
за пазуху ти землю клав,<br />
і крізь сорочку проростали<br />
пір’їни бліднуватих трав.<br />
В тобі ставало більш земного,<br />
в землі дедалі більш твого.<br />
Була гарячою дорога —<br />
пекла підошви, як вогонь.</p>

<div>




</div>

<p>***</p>

<div></div>