<strong>Дмитро Павличко – “В блакитному дощі…” </strong>
<p>В блакитному дощі<br />
Під злотом блискавок<br />
Пучки як прохачі<br />
Обійми як замок<br />
У пазусі вода<br />
Електрика в воді<br />
В руці тремка звізда<br />
Дівочої груді<br />
Будь ніжна не переч<br />
Закону не наруш<br />
Ось плоть тверда як меч<br />
А ось небес м’якуш<br />
Як два посвітачі<br />
Що вибухнули в строк<br />
В блакитному дощі<br />
Під злотом блискавок.</p>

<div>




</div>

<p>***</p>

<div></div>