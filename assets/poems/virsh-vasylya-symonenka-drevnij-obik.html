<strong>Василь Симоненко – “Древній, обікрадений народе!..”</strong>
<p>Древній, обікрадений народе!<br />
Над тобою прошумів розбій,<br />
Та кати не вкрили твою вроду,<br />
Не всушили дужий мозок твій.</p>

<div>




</div>

<p>Нові покоління, як обнова,<br />
В лоні сповиваються твоїм,<br />
І дідівська гордовита мова<br />
Служить вірно і слухняно їм.</p>
<p>Пристрасним, орлино-мудрим зором<br />
Дивишся у всесвіт з-під повік…<br />
Виродки — підтвердження суворе,<br />
Що живеш і житимеш повік!</p>

<div></div>