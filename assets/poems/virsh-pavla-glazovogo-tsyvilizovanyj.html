<strong>Павло Глазовий – Цивілізований Омелько</strong>
<p>Під ларьочком Гнат, Антон і Омелько з ними.<br />
Дудлять сивий самогон банками скляними.<br />
Мимо них пройшов араб в білому береті,<br />
Що навчається у нас в університеті,<br />
Кібернетику вивча й інші дивципліни —<br />
Недарма ж сюди прибув з дальньої країни.<br />
До ларка він підійшов, попросив з поклоном<br />
Півчарчини коньяку і заїв лимоном.<br />
— От слабак, із чарки п’є, — Гнат Омелька смика.<br />
А той каже: — Що ти хоч… То ж людина дика.</p>

<div></div>