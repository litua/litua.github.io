<strong>Тарас Марищук – Боляче втрачати близьких…</strong>
<p>Боляче втрачати близьких,<br />
особливо тих, що були весь час далеко.<br />
Боляче втрачати молодих,<br />
бо думав, що буде час про все сказати:<br />
творчі здобутки, емоційні сплески..<br />
але зараз варто мовчати.</p>

<div>




</div>

<p>Мовчати про біль, про все мовчати.<br />
Прийти одного дня на кладовище,<br />
і тільки там, на самоті із написом нагробним,<br />
дозволити собі !кричати!<br />
про все що наболіло,<br />
про все, що не встиг сказати,<br />
варто прокричати, щоб на глибині двох метрів,<br />
все зрозуміли, щоб все обов’язково почули.</p>
<p>Тільки так, бо більше немає змоги<br />
зазирнути в його теплі карі очі,<br />
бо<br />
він<br />
помер,</p>
<p>а я не встиг йому всього сказати.</p>

<div></div>