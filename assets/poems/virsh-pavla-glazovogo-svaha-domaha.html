<strong>Павло Глазовий – Сваха Домаха</strong>
<p>Як женитися задумав Панько Костомаха,<br />
Прителющилась до нього тітонька Домаха.<br />
— Ти бажаєш оженитись? Це хороше діло.<br />
Бери собі Куцу Феньку, розписуйся сміло.<br />
— Та нащо мені та Фенька, як вона заїка?<br />
— То не лихо, менше буде лаять чоловіка.<br />
— Та вона ще в школі шию тижнями не мила.<br />
— То не страшно, менше буде витрачати мила.<br />
— Та вона ж дурна, як пробка. Всі це добре знають. —<br />
Тітка вперлась: — І на сонці плями теж бувають.</p>

<div></div>