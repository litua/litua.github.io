<strong>Юрій Тарнавський – Дехто не хоче вмерти</strong>
<p>Дехто не хоче<br />
вмерти, як хотів<br />
мати іграшку<br />
дитиною, не<br />
може їсти від<br />
бажання, дістає<br />
гарячку серед<br />
ночі, треба для<br />
нього лікаря, щоб<br />
дав йому заспокоєння.</p>

<div>




</div>

<p>Смерть відбувається<br />
спокійно, так, як стіл<br />
стоїть посеред кімнати, життя<br />
це не ріка, зникнення<br />
краплі не залишить сліду в ньому.</p>

<div></div>