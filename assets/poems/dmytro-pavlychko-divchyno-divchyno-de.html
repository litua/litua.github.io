<strong>Дмитро Павличко – “Дівчино, дівчино, де твої крильця…” </strong>
<p>Дівчино, дівчино, де твої крильця?<br />
Небо весняне в сяйві іскриться.<br />
Чи не пора нам летіти, маленька,<br />
В ярій пшениці шукати гнізденька?</p>

<div>




</div>

<p>Буде в колоссі воно, як у сонці,<br />
Буде гойдаться в моїй колисоньці,<br />
Я ж над тобою спинюся в блакиті,<br />
Співи свої розпочну дзвонковиті.</p>
<p>Всі літаки, всі літаючі блюдця,<br />
Всі вертольоти круг мене зберуться.<br />
– Слухайте, – скажуть залізні і ниці, –<br />
Жайвір співає для жайворониці!</p>
<p>***</p>

<div></div>