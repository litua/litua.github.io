<strong>Павло Тичина – І являвсь мені Господь…</strong>
<p>І являвсь мені Господь<br />
В громі, бурі і росі,<br />
У веселках, зореницях<br />
І в симфонії комах.</p>
<p>І являвсь мені Господь<br />
В танці, сміху і сльозах.<br />
У душевних змінах — ранах<br />
І в безумстві наших дум.</p>
<p>Говорив я: знаю я,<br />
Що ти тихий як роса,<br />
Многодумний як веселка,<br />
І, як буря, молодий.</p>

<div>




</div>

<p>Говорив я: знаю я,<br />
Що тебе лиш я люблю.<br />
І ставаа в я на коліна<br />
Слухав господа велінь.</p>
<p>І коли явивсь Господь<br />
У крові моїх братів, —<br />
Заридала в серці віра<br />
І вжахнулася душа.</p>
<p>— Господи, владарю сил!<br />
Не збагну діянь твоїх.<br />
Нащо нищиш ти скрижалі,<br />
Що при зорях дав ти сам?</p>
<p><em>(1916 – 1917)</em></p>

<div></div>