<strong>Павло Мовчан – “Від доторків металу з тілом…” </strong>
<p>Від доторків металу з тілом<br />
вогонь спалахує у ранах,<br />
коріння болю вглиб вростає<br />
і обзивається воланням…<br />
Куди з наших облич дитячих<br />
виходить світлість<br />
і випромінюється радість?<br />
Стікаючи і зором, й слухом,<br />
стаєм зіркішими душею,<br />
на відстані все серце чує:<br />
розлуку, горе, прірву ночі…<br />
Сік випаровується з плоду,<br />
і шкіра мерхне<br />
заради зросту…<br />
Піщинка в моїм серці зріє,<br />
аби метал вогнем не пікся;<br />
і твердне голос найвразливіший,<br />
аби наказами заліза пекти не тіло,<br />
а ту невидимість,<br />
яку поречено душею<br />
незмінною<br />
і повсяксущою,<br />
всезрячою…<br />
—Агов, незміннице,<br />
і на тебе упаковка знайдеться!</p>

<div>




</div>

<p>***</p>

<div></div>