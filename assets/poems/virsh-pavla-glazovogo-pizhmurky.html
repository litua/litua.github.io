<strong>Павло Глазовий – Піжмурки</strong>
<p>Повернувсь Кузьма додому. У квартирі — сивий дим<br />
— Хто курив? — питає жінку. — Чи не хахаль твій Максим? —<br />
Загляда в кутки, під ліжка, покривала підійма<br />
І приказує сердито: — Тут нема… І тут нема…<br />
Потім дверці гардероба не вагаючись потяг.<br />
Глядь: сидить сусідський Жора — більше метра у плечах.<br />
Обдивився здоровила ошелешений Кузьма,<br />
Зачинив тихенько дверці і сказав: — І тут нема…</p>

<div></div>