<strong>Ольга Анцибор – Суперечка (переклад з Андрея Дементьева)</strong>
<p>Йди! Тебе не тримаю… Пусти мою душу,<br />
Як гріхи відпускали у нас в давнину.<br />
І хоч третій вже хтось все до біса порушив,<br />
Я на себе прийму і печаль і вину.</p>
<p>Не прошу я ні спокою в долі, ні смерті.<br />
А прошу справедливості тільки в однім:<br />
Хто в коханні усе зрозуміє і стерпить,<br />
Той живе і в минулім і в завтрашнім дні.</p>

<div>




</div>

<p>Нам нікуди не дітись від всього, що було,<br />
В світлі ночі, що ніжно торкались повік.<br />
Між тобою і мною стане слово минуле,<br />
Пізні сльози і пам’ять кохання навік.</p>
<p>Я нічим і ніколи тебе не принижу,<br />
Це не гідне заняття – кохання топтать,<br />
І чим далі одне від одного, тим ближче<br />
Те, від чого ти завжди хотіла втікать.</p>
<p>Ні, не йди – я прошу… Відпусти мою душу<br />
Хай в житті твоїм буде завжди благодать.<br />
Ми грозу переждемо, що тишу порушить,<br />
Та минулого, певно, не перечекать.</p>

<div></div>