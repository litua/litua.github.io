<strong>Олесь Гончар – Нині ти не впізнала б мене</strong>
<p>Чорний стовп до небес вироста,<br />
Тільки кров на снігах, тільки дим:<br />
На війні я вже сивим став,<br />
А із дому пішов молодим.</p>

<div>




</div>

<p>Не пиши, не чекай, забудь.<br />
В тилу іншого друга знайди.<br />
Хай для вас повесні зацвітуть<br />
Недоламані танком сади.</p>
<p>Нині ти не впізнала б мене.<br />
Я не той, що студентом був.<br />
Серце стало в мені кам’яне,<br />
Слова ніжності я забув.</p>
<p><em>1944, Кіровоград</em></p>

<div></div>