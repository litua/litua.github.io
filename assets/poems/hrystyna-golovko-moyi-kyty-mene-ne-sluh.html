Христина Головко – Мої кити мене не слухають…<p>мої кити мене не слухають,<br />
і Всесвіт мій – знов на друзки,<br />
твої світи мене підслухують<br />
говорить ехо навпаки.<br />
мої кити мене не знають,<br />
холодний океан думок<br />
в мою безодню заливають,<br />
свинцем гартують там зірок.<br />
мої кити вже не в орбіті,<br />
в пустотах і глибинах дна<br />
із сумнівів їх тягнуть сіті,<br />
у ерах смутку без тепла.<br />
мої кити я вас не чую!<br />
спускаюсь вниз шукати вас,<br />
в мені лиш біль тепер ночує<br />
то як же я тепер без вас?<br />
і я чекатиму припливу<br />
в мені весь світ перегорів,<br />
хіба забути їх можливо?<br />
моїх китів, моїх китів</p>

<div>




</div>

<p>автор: <strong><a href="http://onlyart.org.ua/?page_id=46608">Христина Головко</a></strong></p>

<div></div>