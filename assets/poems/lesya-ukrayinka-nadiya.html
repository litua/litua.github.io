<strong>Леся Українка – Надія</strong>
<p>Ні долі, ні волі у мене нема,<br />
Зосталася тільки надія одна:</p>
<p>Надія вернутись ще раз на Вкраїну,</p>
<p>Поглянути ще раз на рідну країну,</p>

<div>




</div>

<p>Поглянути ще раз на синій Дніпро, –<br />
Там жити чи вмерти, мені все одно;</p>
<p>Поглянути ще раз на степ, могилки,</p>
<p>Востаннє згадати палкії гадки…</p>
<p>Ні долі, ні волі у мене нема,<br />
Зосталася тільки надія одна.</p>
<p>[Луцьк, 1880]</p>

<div></div>