Юрій Андрухович – Щойно червень…<p><em>З циклу «Нотатки фенолога»</em></p>
<p>Щойно червень, а пахне від лип, ніби в липні —<br />
переповнена дійством напружена мить.<br />
Передчасні світанки, мов сурми невсипні,<br />
понад нами гучать, аж у грудях шумить.</p>
<p>Ще вокзали, мов нефи,— порожні і чисті,<br />
ще на шпалах роса і прозорий перон,<br />
але перші прожилки пожовкли у листі,<br />
ніби торкнуті легко вологим пером.</p>

<div>




</div>

<p>Ми приходимо вчасно, як світло в кімнати,<br />
нас вагони підносять на вищім витку,<br />
але як наздогнати, ну як наздогнати<br />
цю втікачку, цю зелень, солодку й терпку?</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>