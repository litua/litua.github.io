Юрій Андрухович – Алхімія<p>В реторті вариться коктейль —<br />
твоя й моя першооснова,<br />
якої давній менестрель<br />
шукав із музики і слова, —<br />
в реторті вариться коктейль<br />
(oh, yes, my baby!)<br />
Я — Фауст, Гамлет, Вільгельм Тель!<br />
Я сплю на небі!</p>
<p>Та будні стомлено шиплять<br />
в розпечених побитих тиглях,<br />
і в суміші отій киплять<br />
сполуки спогадів застиглих.<br />
Коли по буднях ти пройдеш, —<br />
чи ж обійдешся без подряпин?<br />
Коли в букетах подаєш<br />
надії від сльоти продряглі,<br />
та от впадеш з високих веж<br />
(oh, yes, my baby!),<br />
побачиш — на землі живеш,<br />
а зірка в небі!</p>

<div>




</div>

<p>Але всі рани заживуть,<br />
смарагдами всі сльзи стануть,<br />
коли цілунки проженуть<br />
слова олжі — поза устами.<br />
павутинки наших душ<br />
знайдуть свою першооснову,<br />
немов пелюстки наших руж —<br />
розкриються цнотливо знову:<br />
“Це ти?” — “Це я, твій сум і щем…”<br />
(oh, yes, my baby!) —<br />
я загорну тебе плащем,<br />
немов на небі…</p>
<p><em>(Перед нами суцвіття схиляються в ти-</em><br />
<em> ші, то які ж вони в небі, коли й тут най-</em><br />
<em> ясніші?..)</em></p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>