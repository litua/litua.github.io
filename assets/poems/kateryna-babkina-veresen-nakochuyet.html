Катерина Бабкіна – Вересень накочується…<p>Вересень накочується ніби приплив.<br />
Незручне <a href="http://hunterboots.com.ua/" target="_blank">взуття</a>, заживають коліна збиті,<br />
і всі подряпини – сліди неймовірних див,<br />
затираються, сходять, залишаються в літі.<br />
Велосипеди в дощ ніби кораблі,<br />
припнуті на рейді без вітрил і без пасажирів.<br />
Шкіра просить піску і світла. Усюди, де ми були –<br />
проголошено зараз неосяжний і недосяжний вирій.<br />
Літні тераси згортаються, ніби фронт.<br />
Загортатися в пледи, здаватися пізно, пізно.<br />
І якщо дихати – то тепер тільки рот у рот,<br />
до останнього не пускати між себе чужих, випадкових, різних.<br />
Літаки не затримуються, ніби розклад страт.<br />
Голі плечі в натовпі безпомічні, недоречні.<br />
Безвідмовний час, найдосконаліший апарат<br />
врешті витисне з кого завгодно безнадійне прощання у кілька речень.</p>

<div>




</div>

<p>автор: <strong><a href="http://onlyart.org.ua/?page_id=48365">Катерина Бабкіна</a></strong></p>
<p></p>

<div></div>