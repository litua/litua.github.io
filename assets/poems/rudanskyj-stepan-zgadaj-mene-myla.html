<strong>Руданський Степан – Згадай мене, мила…</strong>
<p>Згадай мене, мила,<br />
Ранньою весною,<br />
Як зав’яне квітка<br />
В тебе під ногою<br />
І засохне до весни, —<br />
Тоді мене, мила, спом’яни!</p>

<div>




</div>

<p>Згадай мене, мила,<br />
Як пташка заб’ється<br />
В залізную клітку,<br />
Сама розіб’ється<br />
І загине без вини, —<br />
Тоді мене, мила, спом’яни!</p>
<p>Згадай мене, мила,<br />
В тяжкую пригоду,<br />
Як твоя обручка<br />
Звалиться на воду<br />
І не вийде з глибини, —<br />
Тобі мене, мила, спом’яни!</p>

<div></div>