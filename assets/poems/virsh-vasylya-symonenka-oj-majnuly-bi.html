<strong>Василь Симоненко – “Ой майнули білі коні…”</strong>
<p>Ой майнули білі коні, тільки в’ються гриви,<br />
Тільки курява лягає на зелені ниви.<br />
Пронеслись, прогупотіли, врізалися в небо,<br />
Впала з воза моя мрія — пішки йде до тебе.<br />
Знаю: дійде, не охляне, в полі не зачахне —<br />
Світ твоїми, моя люба, кучерями пахне!<br />
Крізь пилюку, по багнюці, в холод і завію<br />
Прийде чистою до тебе біла моя мрія.</p>

<div></div>