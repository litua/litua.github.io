Костенко Ліна – Світлий сонет<p>Як пощастило дівчині в сімнадцять,<br />
в сімнадцять гарних, неповторних літ!<br />
Ти не дивись, що дівчинка сумна ця.<br />
Вона ридає, але все як слід.<br />
Вона росте ще, завтра буде вищенька.<br />
Але печаль приходить завчасу.<br />
Це ще не сльози — це квітуча вишенька,<br />
що на світанку струшує росу.<br />
Вона в житті зіткнулась з неприємістю:<br />
хлопчина їй не відповів взаємністю.<br />
І то чому: бо любить іншу дівчину,<br />
а вірність має душу неподільчиву.<br />
Ти не дивись, що дівчинка сумна ця.<br />
Як пощастило дівчинці в сімнадцять!</p>

<div>




</div>

<p>автор: <strong><a href="http://onlyart.org.ua/?page_id=5118">Ліна Костенко </a></strong></p>

<div></div>