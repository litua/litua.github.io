<strong>Дмитро Павличко – “Між персами твоїми – жолобок…” </strong>
<p>Між персами твоїми – жолобок,<br />
Задолина життя і пропадання,<br />
Туди, немов нитки в один клубок,<br />
Збігаються мої думки й жадання.</p>
<p>Там погляд мій свої стежки снує,<br />
Вникаючи крізь блузу і сорочку,<br />
Зникає дивно там єство моє,<br />
Мов крапля на вишневому листочку.</p>

<div>




</div>

<p>Та ні, я виникаю із води,<br />
Мов рятувальна виспа в океані.<br />
І починаються мої важкі труди<br />
Між горами на тій святій поляні.</p>
<p>На мене сходить воля звідтіля,<br />
Де є одна гора, а поруч – друга.<br />
І твої груди тверднуть, як земля,<br />
Яка, немов рятунку, прагне плуга.</p>
<p>***</p>

<div></div>