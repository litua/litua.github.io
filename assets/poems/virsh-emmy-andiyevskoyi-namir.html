<strong>Андієвська Емма – Намір</strong>
<p>В  краплину  ліг,  як  в  мандрівну  труну,<br />
Що  —  відсвіти,  —  світ  видовжень,  —  азалій,<br />
І  —  двері  —  в  позолоті  на  камзолі,<br />
Куди  —  ще  предки  —  золоте  руно,</p>
<p>Що  в  повню  на  поверхню  вирина,<br />
Засвічуючи  —  в  лунках  тиші  —  зела,  —<br />
Їх  повсякденна  галасливість  з’їла,<br />
Лиш  сховок  —  існування  корінець,</p>

<div>




</div>

<p>Що  залишився  після  халазії,<br />
Де  дійсність  паркани  перелізає,  —<br />
Меч  у  руці,  —  ведуть  перед  хоробрі,  —</p>
<p>Природа  всім  звитяжцям  поміж  ребра  —<br />
У  скруті  —  додатковий  двигунець,<br />
Що  немощі,  —  бісищів,  —  виганя.</p>

<div></div>