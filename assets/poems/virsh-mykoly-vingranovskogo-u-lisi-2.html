<strong>Микола Вінграновський – У лісі вже нічого не цвіте…</strong>
<p>У лісі вже нічого не цвіте,<br />
Цвіте лиш дятел на сосні сумливій<br />
Та синій дзвоник уві млі у мливій,<br />
Це те цвітіння, але вже не те…</p>

<div>




</div>

<p>Нога трави в багряне відійшла,<br />
Зозулина зоря останню росу гонить,<br />
Ніхто вже не чека… бо це тобі боронить<br />
Качаточко шустінням в комишах…</p>
<p>Та я ще не люблю! ані тебе, ні воду,<br />
Ні дзвоника, ні дятла, ні себе…<br />
Останній цвіт небес біля мого народу,<br />
Останній синій цвіт між хмарами іде…</p>
<p><em>1974</em></p>

<div></div>