<strong>Герасим’юк Василь – Дощ на світанку стих…</strong>
<p>Дощ на світанку стих,</p>
<p>але за мить</p>
<p>вія перейшов у вариво огненне.<br />
Сполохано ти горнешся до мене,<br />
а я тебе не можу захистить…</p>
<p>Усе – як у пророцтві. Все. Однак<br />
здалось мені, що це було вже.</p>

<div>




</div>

<p>        Наче</p>
<p>я чув цей грім, я це шаленство бачив,<br />
я стан цей знаю:</p>
<p>це не крах, а знак.</p>
<p>Хто грає світом? На яких правах?<br />
Чому не скажеш?<br />
</p>
<p>  Та невже нам, темним,</p>
<p>очистившись і полум’ям пекельним,<br />
воскреснути з олжею на устах?!</p>

<div></div>