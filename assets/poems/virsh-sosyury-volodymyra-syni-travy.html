<strong>Володимир Сосюра – Сині трави</strong>
<p>Сині трави, даль кармінна.<br />
Ріки в тумані.<br />
В сяйві мрійному долини<br />
І огні, огні.</p>
<p>Там мій дім і та шипшина,<br />
що колись я рвав.<br />
Кароока та дівчина,<br />
що любив — не взяв.</p>
<p>Там над гаєм, там на краєм<br />
неба вдалині<br />
рідних птиць веселі зграї<br />
і зірниць огні.</p>

<div>




</div>

<p>Там за гаєм, за рікою<br />
голубе вікно.<br />
Там стояли під вербою<br />
ми колись давно.</p>
<p>Плачуть струни на гітарі<br />
срібні, голосні.<br />
Я зміняв на сині — карі,<br />
я забув ті дні.</p>
<p>Тільки сниться даль кармінна<br />
в синім шумі трав,<br />
кароока та дівчина,<br />
що любив — не взяв.</p>

<div></div>