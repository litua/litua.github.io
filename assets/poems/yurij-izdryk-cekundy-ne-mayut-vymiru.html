Юрій Іздрик – Cекунди не мають виміру…<p>секунди не мають виміру –<br />
це тільки удари серця<br />
у думки немає вибору –<br />
це тільки проекція смерті<br />
у слова немає запаху<br />
а є тільки колір і смак<br />
ти можеш мені сказати<br />
чому це насправді так?<br />
ти можеш мені повірити –<br />
на дотик а не на слово?<br />
ти знаєш якою мірою<br />
й до чого ми вже готові?<br />
зумієш прийти і вижити?<br />
захочеш знайти і взяти?<br />
я духів усіх своїх вижену<br />
з прокуреної кімнати<br />
я викрою викраду виборю<br />
для тебе добу безкраю<br />
секунди не мають вибору<br />
секунди – вони минають</p>

<div>




</div>

<p>автор: <strong><a href="http://onlyart.org.ua/?page_id=48384">Юрій Іздрик</a></strong></p>
<p></p>

<div></div>