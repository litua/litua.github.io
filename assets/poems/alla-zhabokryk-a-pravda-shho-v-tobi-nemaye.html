Алла Жабокрик – А правда, що в тобі немає неба…<p>А правда, що в тобі немає неба,<br />
І що тобі не хочеться літати?<br />
Твоя бездушність це вже не проблема,<br />
Тобі її віддали без доплати…</p>
<p>А правда, що в тобі немає сонця,<br />
Що ти упав і сліпнеш щохвилини?<br />
В тобі шукала справжнього саксонця,<br />
А ти зізнався, що не маєш сили.</p>
<p>А правда те, що ти не любиш осінь?<br />
Її думок і золотавих квітів.<br />
Тобі зима щоночі стелить постіль,<br />
А замість сну приходить лютий вітер.</p>
<p>А правда, що ти дощ тепер минаєш?<br />
Ховаєшся під стріхами від світу.<br />
Що у собі себе вже не впізнаєш,<br />
Що у тобі немає більше квіту…</p>

<div>




</div>

<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>