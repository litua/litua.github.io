<strong>Іван Франко – «Непереглядною юрбою…»</strong>
<p>Непереглядною юрбою<br />
Ідуть за днями дні мої,<br />
Так страшно одностайні всі,<br />
Як олов’яні хмари ті,<br />
Що звільна линуть надо мною.<br />
Без діл, з закутими руками,<br />
Без мислей деревію я,<br />
Минає молодість моя,<br />
Мов чиста річка степова<br />
Безслідно гине між пісками.<br />
Гинь, гинь, хоч жити ще не вспів,<br />
І слід загине за тобою,<br />
Розслизнеться, мов сніг весною, –<br />
Лиш в серці тиск важкого болю –<br />
Єдиний слід минувших днів.</p>

<div>




</div>

<p>14 марта 1880</p>

<div></div>