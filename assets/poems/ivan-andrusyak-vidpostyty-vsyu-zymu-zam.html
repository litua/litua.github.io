Іван Андрусяк – відпостити всю зиму замість мене…<p>відпостити всю зиму замість мене<br />
хіба зуміє ця челядина<br />
впаде звізда і оскоромить вени<br />
зелений хрускіт теплого вина</p>
<p>питво солодке а провадить сушу<br />
на рушникове листя тихо ша<br />
таку плитку таку холодну душу<br />
витравлює споряджена душа</p>
<p>їй несть числа і звір її неплодний<br />
і висне дар над волосом її<br />
челядині бракує обезводнень<br />
розщеплених у череві змії</p>

<div>




</div>

<p>чий палець вріжу кров чия загусне<br />
меж бартками вколошканий пісок<br />
зело лелію на велику пустку<br />
озпінених на ложі подушок</p>
<p>і мжичить сонний лоск під образами<br />
позлітка заліпила образи<br />
а ця душа попукана так само<br />
як кошниця зі свіжої лози</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>