<strong>Павло Мовчан – Бетон </strong>
<p>На попелище власних літ<br />
і на спустошене дворище<br />
щось надить… надить… Пам’ять, рід?<br />
Чи здичавіле гробовище?</p>
<p>Скрізь лобода та кропива,<br />
якась чужа трава — в коліно…<br />
Печальна пам’ять родова<br />
дороги скривлює постійно…</p>
<p>Але вирівнює їх страх,<br />
та шлях життєвий гнеться криво…<br />
Скрипить прах ваший на зубах,<br />
що посміхаються щасливо…</p>
<p>Ступну крок вбік — у мур уткнусь:<br />
він вигнався з обох боків<br />
мого життя, де «к» — як плюс,<br />
«ати» — мов вигук, — ой високий!…</p>

<div>




</div>

<p>Високий мур, — чи ж навіки?<br />
Він обтягнув усю країну? —<br />
Пробились гострі шпичаки<br />
із нього, і штовхають в спину…</p>
<p>Нікого я не бачу. Сам<br />
іду, іду, немов тунелем…<br />
Я знаю: ви присутні там,<br />
де слід зостався від оселі…</p>
<p>Ви знову збратані, а тут<br />
я сам один, як перст відтятий;<br />
між нами двометровий ґрунт,<br />
бетонний мур, іржаві ґрати…</p>
<p>Присутність вашу чую скрізь,<br />
та зір не визначить, які ви.<br />
Ліг ваший прах в міцний заміс:<br />
мур височить на краю прірви…</p>
<p>Хоч вгору лишаєм повзи,<br />
хоч в землю прахом западися…<br />
Видно бетон: з вершин… з низин…<br />
мов сам в бетоні схоронився…</p>
<p>***</p>

<div></div>