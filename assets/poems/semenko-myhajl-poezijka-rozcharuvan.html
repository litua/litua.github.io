<strong>Семенко Михайль – Поезійка розчарування </strong>
<p>Я розчаровуюсь у своєму смичку.<br />
І потім — мені бракує трілер.<br />
Я опізнивсь і конаю в своєму кутку,<br />
Я конаю і вже для своїх мрій — вмер.</p>

<div>




</div>

<p>Що з того, що я рухаюсь по Крейцеру?<br />
В майбутнім —<br />
сентиментальний, нудний дилетант.<br />
Доля мою віоліну розбиває до вечора,<br />
Опереджує час мій талант.</p>
<p>8. XI. 1916. Владивосток</p>
<p>__________________________________<br />
Трілери (трелі) — музичний термін, вібрація звуку.</p>

<div></div>