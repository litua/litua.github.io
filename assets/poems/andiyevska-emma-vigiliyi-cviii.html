<strong>Андієвська Емма – Вігілії CVIII</strong>
<p><em>Із книги Вігілії</em></p>
<p>На  лезо  –  слух,  аж  сизо;  погляд  гострить<br />
Передчуття,  де  –  ледь  земля  прочахла.<br />
Всі  маяки  –  ганчір’ям  –  у  панчоху.<br />
Вже  інше  світло,  хоч  вогні  –  й  не  густо.</p>

<div>




</div>

<p>В  обвід  каналом  –  з  кола  –  як  чугайстер.<br />
Ще  пам’ять-серп  –  зітхне  і  карк  почуха<br />
Й  не  доторкаючися  ні  до  чого,<br />
З  ламкого  плину  –  сугестій,  –</p>
<p>Коня  і  вершника  надвіює  в  гітару,<br />
Що,  не  вмовкаючи,  на  всіх  щаблях  гуторить<br />
І  кожний  вимір  –  двічі,  як  папуга:</p>
<p>Життя  –  тривке.  Та  найтривкіший  пагін,<br />
Що  –  шальки  духа,  де  буття-хвалій,<br />
Проклавши  шлях,  на  манівці  звело.</p>

<div></div>