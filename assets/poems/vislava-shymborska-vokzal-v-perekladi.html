<strong>Віслава Шимборска – Вокзал </strong>
<h3><em><strong>в перекладі Марти Тарнавської</strong></em></h3>
<p>Wis?awa Szymborska<br />
<em>Dworzec</em><br />
<em> (Nieprzyjazd m?j do miasta N.…)</em></p>
<p>Мій неприїзд до міста N.<br />
відбувся точно.</p>
<p>Ти був попереджений<br />
невисланим листом.</p>
<p>Ти встиг не прийти<br />
на передбачений час.</p>
<p>Поїзд в’їхав на третій перон.<br />
Вийшло багато людей.</p>
<p>В натовпі до виходу непомітна була<br />
відсутність моєї особи.</p>
<p>Кілька жінок спішно<br />
заступили мене<br />
в тому поспіху.</p>

<div>




</div>

<p>До одної підбіг<br />
хтось мені незнайомий,<br />
але вона пізнала його<br />
умлівіч.</p>
<p>Обоє обмінялися<br />
не нашим поцілунком,<br />
і в цей час загубилася<br />
не моя валізка.</p>
<p>Вокзал у місті N.<br />
добре склав іспит<br />
з об’єктивного існування.</p>
<p>Цілість станула на своє місце.<br />
Частинки рухались<br />
по визначених рейках.</p>
<p>Відбулася навіть<br />
домовлена зустріч.</p>
<p>Поза засягом<br />
нашої присутності.</p>
<p>У втраченому раю<br />
правдоподібності.</p>
<p>Деінде.<br />
Деінде.<br />
Як дзвенять ці слівця.</p>
<p>***</p>

<div></div>