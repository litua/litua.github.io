<strong>Ольга Анцибор – Невеселі вірші </strong>
<p>Виллю в віршах своїх біль і тугу,<br />
Невеселі це будуть вірші.<br />
Я відкрию тобі, як найкращому другу,<br />
Таємницю своєї душі.</p>
<p>Я кохала так палко і ніжно<br />
І безмежно щаслива була,<br />
Розцвітало кохання трояндою пишно,<br />
Я його в своїм серці несла.</p>

<div>




</div>

<p>Та настала пора, ти поїхав,<br />
Кілометри між нами лягли,<br />
І нема мені щастя, нема мені втіхи,<br />
Дні сумні і печальні прийшли.</p>
<p>Я прошу тебе, милий, благаю,<br />
Хоч у сні ти до мене прийди,<br />
Бо життя мені,любий , без тебе немає,<br />
Залишись в моїх снах назавжди.</p>

<div></div>