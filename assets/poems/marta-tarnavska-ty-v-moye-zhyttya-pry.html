<strong>Марта Тарнавська – “Ти в моє життя прийшов у вересні…” </strong>
<p>Ти в моє життя прийшов у вересні,<br />
поцілунком першим землю зрушив.<br />
Ти пішов з мого життя у вересні<br />
і забрав у мене серце й душу.</p>

<div>




</div>

<p>Розцвіло моє кохання осінню,<br />
мов багата в кольори палітра.<br />
Відлетіло це кохання осінню,<br />
наче листя за осіннім вітром.</p>
<p>Почалось воно у сорок п’ятому —<br />
Боже мій, це ж майже півсторіччя!<br />
Ні, на долю я не нарікатиму<br />
у своє шестидесятиріччя.</p>
<p>жовтень 1992</p>

<div></div>