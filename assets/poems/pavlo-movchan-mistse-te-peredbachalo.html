<strong>Павло Мовчан – “Місце те передбачалось…” </strong>
<p>Місце те передбачалось<br />
аби утвердилась твоя вага тілесна<br />
що відокремлюється від повітря<br />
і падає щодня на землю<br />
і болем вишукує місце<br />
аби пристосувати її до безмежжя<br />
і поселитися лише на життя<br />
і вийти із дзеркал<br />
з усіх речей<br />
і слуху своїх знайомих<br />
тим часом у надра крові<br />
входять наші кревняки<br />
щоб упізнать тебе<br />
по спільності коріння<br />
і ти лицем яснієш<br />
осиково напровесні<br />
з надмірності таємного знання<br />
про світ і про людину</p>

<div>




</div>

<p>***</p>

<div></div>