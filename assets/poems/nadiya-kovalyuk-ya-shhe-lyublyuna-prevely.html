<strong>Надія Ковалюк – Я ще люблю…на превеликий жаль…</strong>
<p>Я ще люблю…на превеликий жаль…<br />
Забути не змогла, чи не зуміла…<br />
І знову біль, немов струни скрипаль,<br />
Торкається і надриває тіло.</p>
<p>І спогади…заміщують думки,<br />
Гортають за сторінкою сторінку…<br />
Десь є щасливі люди, та не ми…<br />
Я-не твоя…єдина в світі жінка.</p>
<p>Дісталось нам в житті-гірке вино…<br />
Я відчуваю серцем твою тугу.<br />
Ми дзвонимо…і в трубку мовчимо…<br />
Страждаєм один одним, як недугом.</p>

<div>




</div>

<p>Неумолима доля в нас така…<br />
Коли у небі-сонце, в серці-злива.<br />
Ти-з іншою, хоча на серці-я.<br />
Я-з іншим, та без тебе-не щаслива…</p>
<p>Ми любимо…на превеликий жаль…<br />
Бо сім’ї ми не зможем зруйнувати…<br />
Якщо на небі ще існує рай-<br />
То він для тих, хто вміє так кохати…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>