<strong>Семенко Михайль – Поклик віків</strong>
<p>Зве мене до сталевих окреслів<br />
і бетонних мостів,<br />
До ланцюжних перил і камінних барикад,<br />
Прийме мене в свою пащу беззлобний,<br />
байдужий гнів,<br />
І стане доля безсило круг — спаяний —<br />
розмикать.</p>

<div>




</div>

<p>І чорні димарі розмалювали небо<br />
пекельним змістом,<br />
Принадним лісом підкреслюють краєвид.<br />
Ритмічні птиці,<br />
розсипаючи сліпучу сталь над містом,<br />
Бажають ефір, позбавлений метафізики,<br />
розломить.</p>
<p>Звуть мене залізні гамори і безугавні гомони<br />
Великих натовпів,<br />
що рухають під бетоновим захистом.<br />
Звуть мене поеми, де не хвилюють душу<br />
спомини,<br />
Де всі інтереси й заміри перетнулися навхрест.</p>
<p>***</p>

<div></div>