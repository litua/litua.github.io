Малишко Андрій – Дощ<p>Дощик, дощик голубий,<br />
Колосків не оббий</p>
<p>Зливами-приливами,<br />
Хмарами огнивими,</p>
<p>Птицями-зірницями —<br />
В небі блискавицями!</p>
<p>Ти спадай на межу,<br />
Я тобі таке скажу:</p>
<p>— Понад ріки та ліси<br />
Хмари-вдари понеси,</p>

<div>




</div>

<p>Крапельками росяними<br />
Над ланами вівсяними,</p>
<p>Цебром, цебром, цебрицею<br />
Над нашою пшеницею.</p>
<p>Лийся тихо вдалині<br />
На гречки та ячмені,</p>
<p>На гречки та ячмені,-<br />
Буде весело мені!</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>