<strong>Андієвська Емма – Вігілії XXXII</strong>
<p><em>Із книги Вігілій</em></p>
<p>Вхід?  Брама  смерти?  Світловий  пілон?<br />
Не  обрій,  а  суцільний  –  в  гніздах  –  хрускіт.<br />
Й  ледь  –  річище  і  тінь  від  тамариска.<br />
Світ  –  перекотиполе  і  полин,</p>

<div>




</div>

<p>Ліхтарня.  Пристань.  Водяна  пила<br />
Півмісяця,  що  –  помисли  –  на  ряску<br />
(Тлін  –  чи  неіснування  гумореска?),<br />
І  тиша  у  пітьмі,  як  ацитилен.</p>
<p>Як  тяжко  душу  й  розум  –  від  оскоми.<br />
Як  тісно  між  проходами  вузькими.<br />
Між  мурами,  де  память,  як  осуга.</p>
<p>Вже,  –  не  шкодуючи  –  назавжди  –  від  усього,<br />
Що  досі  –  забуття  і  летаргію.<br />
Вбиваючи,  смерть  –  воскришає  й  гоїть.</p>

<div></div>