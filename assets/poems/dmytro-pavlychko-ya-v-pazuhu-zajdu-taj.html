<strong>Дмитро Павличко – “Я в пазуху зайду тайком…” </strong>
<p>Я в пазуху зайду тайком,<br />
Неначе злодій до комори.<br />
Там пахнуть груди молоком,<br />
Мов травами гуцульські гори.</p>

<div>




</div>

<p>Нічого більше там нема,<br />
Лиш хрестик золотий – між ними,<br />
І запах, що мене з ума<br />
Збиває тайнами хмільними.</p>
<p>Я не вкраду того хреста,<br />
Бо золота мені не треба.<br />
Я тільки притулю уста<br />
До тих висот, немов до неба.</p>
<p>***</p>

<div></div>