<strong>Леся Українка – «То була тиха ніч чарівниця…»</strong>
<p>То була тиха ніч чарівниця,<br />
Покривалом спокійним, широким<br />
Простелилась вона над селом,</p>
<p>Прокидалась край неба зірниця,<br />
Мов над озером тихим, глибоким<br />
Лебідь сплескував білим крилом.</p>

<div>




</div>

<p>І за кожним тим сплеском яскравим<br />
Серце кидалось, розпачем билось,<br />
Замирало в тяжкій боротьбі.</p>
<p>Я змаганням втомилась кривавим,<br />
І мені заспівати хотілось<br />
Лебединую пісню собі.</p>

<div></div>