<strong>Семенко Михайль – Бабусині іменини </strong>
<p>Минулими роками, на бабусині іменини,<br />
Було в цій хаті без ліку гостей.<br />
Як колись ждали,<br />
як прибирались до сеї днини,<br />
І скільки подавалось печених індиків</p>
<p>і гусей.</p>

<div>




</div>

<p>В тіні абажура — скільки померлих тінів —<br />
Родичів, знайомих, нарочито званих.<br />
Повна хата розмов і гомону<br />
у теплім тремтінні,<br />
Тепер — свідки останні —<br />
старі дідівські дивани.</p>
<p>Образи, вигуки,<br />
милі старосвітські інтимності.<br />
Тихо, тихо, мов в усі.<br />
Боже, всьому минулому —<br />
подай твої святі милості!<br />
Сьогодні — іменини моєї бабусі.</p>
<p>***</p>

<div></div>