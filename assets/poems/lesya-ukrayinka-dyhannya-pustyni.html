<strong>Леся Українка – Дихання пустині</strong>
<p>Пустиня дише. Рівний подих, вільний,<br />
Гарячий він та чистий, мов святий.<br />
Пісок лежить без руху золотий,<br />
Так, як лишив його Хамсін свавільний.</p>
<p>Феллах працює мовчки, тихий, пильний,<br />
Будує дім, – там житиме пустий,<br />
Летючий рій мандрівців, і густий<br />
Зросте навколо сад. Феллах – всесильний.</p>

<div>




</div>

<p>Оази робить він серед пустині,<br />
Лиш не для себе… Он уже він пише<br />
Бігунчик по піддашші… Поколише</p>
<p>Гарячий вітер одіж на людині,<br />
Обсушить піт… і далі по рівнині<br />
Пролине… знов і знов… Пустиня дише.</p>

<div></div>