<strong>Ольга Анцибор – Лабіринти життя</strong>
<p>Чому ж ти, коханий, так пізно зустрівся?<br />
Чому ж ти так пізно на світ народився?<br />
Я довго жила і тебе все шукала,<br />
Та доля нас двох на роки роз’єднала.</p>
<p>Я ціле життя лабіринтом блукала.<br />
Не тих я кохала, не тих цілувала.<br />
Тоді вже, як згасла остання надія,<br />
Здійснилась моя заповітная мрія.</p>
<p>Прийшов мій коханий, прийшов мій єдиний,<br />
І я найщасливіша в світі людина,<br />
Та в тебе життя ледь на зрілість звернуло,<br />
Моє вже осіннії крила згорнуло.</p>

<div>




</div>

<p>Я довго без тебе по світу ходила,<br />
Дітей не від тебе собі народила.<br />
А ти, хоч життя молоде в тебе й ясне,<br />
Двох донечок маєш, дівчаток прекрасних.</p>
<p>І як же тепер нам все це поєднати,<br />
І як же нам далі життям крокувати?<br />
Йти разом, леліяти наше кохання,<br />
А як же дітей вберегти від страждання?</p>
<p>Ми підемо кожен своїми шляхами,<br />
Хай діти твої мають тата і маму.<br />
А те,що душа невимовно страждає,<br />
Ну що ж,вона просто востаннє кохає.</p>

<div></div>