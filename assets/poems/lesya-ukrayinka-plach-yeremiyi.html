<strong>Леся Українка – Плач Єремії </strong>
<p><em>«Як злото стемніло, –</em><br />
<em> змінилося срібло пречисте!»</em></p>
<p>
Ще листя сухе так недавно ясніло…<br />
«Як злото стемніло!..»<br />
Мов око сліпе, мрів озеро млисте…<br />
«Змінилося срібло пречисте…»</p>

<div>




</div>

<p>Щось давнє так смутно в душі забриніло…<br />
«Як злото стемніло!..»<br />
На серце лягло щось страшне, урочисте…<br />
«Змінилося срібло пречисте…»</p>
<p>1902, Зелений Гай</p>

<div></div>