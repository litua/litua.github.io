<strong>Борис Грінченко – Матері</strong>
<p>Ти наді мною в темні ночі<br />
Ніколи не стуляла очі,<br />
І сповивала, і кохала,<br />
Мене малого доглядала.<br />
Малому виглядала долю<br />
Й благала бога, щоб ніколи<br />
Не довелось мені на світі<br />
Із лихом, з горем вкупі жити;<br />
І все кохання, що палало<br />
У тебе в серці і не знало<br />
На кого вилитись, — вповні<br />
Ти віддала його мені.<br />
В журбі життя ти доживаєш,<br />
А все ти долі виглядаєш<br />
Мені, і мною ти живеш,<br />
І днів ясним в бездоллі ждеш.</p>

<div>




</div>

<p><em>1880</em></p>

<div></div>