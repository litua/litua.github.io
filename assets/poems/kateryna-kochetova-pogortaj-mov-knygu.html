<strong>Катерина Кочетова – Погортай, мов книгу, ти моє життя…</strong>
<p>Погортай, мов книгу, ти моє життя,<br />
Не звертай уваги на оправу,<br />
На буденно сіре покриття,<br />
Котре час позичив під заставу.</p>
<p>Десь побачиш слід від сторінок,<br />
Вирваних іронією долі,<br />
Десь – ще недописаний рядок,<br />
Де слова стираються поволі.</p>

<div>




</div>

<p>А глава – робота нових рук<br />
І вже тяжко впізнавати почерк.<br />
Розділ обіцянок,запорук<br />
Робить менш міцними кожні ночі.</p>
<p>Неохайно вклеєні листи,<br />
Поспіхом написані нотатки…<br />
Я лиш так хотіла,щоб і ти<br />
Залишив хоч пару слів на згадку…</p>
<p><em><strong>25.10.2011</strong></em></p>

<div></div>