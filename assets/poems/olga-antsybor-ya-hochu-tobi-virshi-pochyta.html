<strong>Ольга Анцибор – Я хочу тобі вірші почитати…</strong>
<p>Я хочу тобі вірші почитати,<br />
Щоб ти послухав, серденько моє.<br />
І про любов свою тобі сказати,<br />
Та все щось заважає, не дає.</p>
<p>Можливо гордість, може небажання,<br />
А може страх, що висмієш мене.<br />
Вже зовсім сил немає на чекання,<br />
А муза все вперед мене жене.</p>
<p>Диктує вірш, пронизаний коханням,<br />
Нашіптує слова: – люблю, люблю.<br />
І тіло налива палким бажанням,<br />
І щемом душу сповнює мою.</p>

<div>




</div>

<p>Чого ж вона така любов – жорстока<br />
Чому ж бо нерозділена вона?<br />
Ти іще юний, милий синьоокий,<br />
Моя уже закінчилась весна.</p>
<p>Та й літо вже біжить до горизонту,<br />
Зайти за хмару хоче, аж за край.<br />
Але в душі живе любов і сонце,<br />
І почуттів палких ще там розмай.</p>
<p>Ти доторкнися до душі живої,<br />
Напийсь кохання, ніжності й краси,<br />
Візьми серденько, сповнене любові,<br />
Зіжми його в долонях і неси.</p>
<p>…Ну ось, хотіла вірші прочитати,<br />
Та не посміла, не знайшла я слів.<br />
Ти теж хотів мені кохання дати?<br />
Та теж, коханий, мабуть не посмів?</p>

<div></div>