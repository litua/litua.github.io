<strong>Богдана Лапченко – Скільки чистих сторінок щоденно бруднять…</strong>
<p>Скільки чистих сторінок щоденно бруднять,<br />
Забуваючи те, що життя – не блокнотик:<br />
Треба гарно подумати, перш ніж сказать,<br />
Розібравши думки на слова і на ноти.<br />
Не летіти так стрімко у вихор доби,<br />
Без страховки і крил не зриватись з поверхні.<br />
Справи добре робити, щоб все до снаги,<br />
Не дивитись на друзів і родичів зверхньо.<br />
Сумувати лиш мить, не міняти устав,<br />
Для довіри ніколи не буде запізно.<br />
І нехай день вчорашній в блакиті розтав,<br />
Прийде новий, в якому не стане нам тісно.</p>

<div></div>