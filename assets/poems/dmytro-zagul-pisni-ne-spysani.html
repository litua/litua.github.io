<strong>Дмитро Загул – “Пісні не списані…”</strong>
<p>Пісні не списані,<br />
Сни заколисані,<br />
Лийтесь рядком на папір!<br />
Думи весняні,<br />
Мрії кохані,<br />
Нумо, летімо до зір!<br />
Найдемо доленьку,<br />
Найдемо воленьку,<br />
Найдемо щастя і рай!<br />
Сльози забудемо,<br />
Долю добудемо,<br />
Всюди засіємо май!<br />
В сонці купайтеся,<br />
З хмарами грайтеся,<br />
Жемчуги сійте свої,<br />
Росами сійтеся,<br />
Щастям засмійтеся,<br />
Пісні веселі мої!</p>

<div>




</div>

<p>ІЗ РАННІХ ПОЕЗІЙ, З ЦИКЛУ “ВЕСНЯНІ МРІЇ”</p>

<div></div>