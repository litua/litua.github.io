Христина Сирова – Асфальтоване небо…<p>Асфальтоване небо, втомлене і потріскане.<br />
Стікає плазмою по венах фантомного спокою.<br />
Мені здається я кимось залишена, посеред вдаваної,<br />
Чужої вистави ремаркою. Була на сторінках сценарію.<br />
Діалоги затерті дешевою гумкою, та й так, що до дір.<br />
Дерева сталевим гіллям дряпають спину,<br />
Птахи геть німі, і вітру нема. І кисень дре горло.<br />
Ця вся бутафорія нудить. А ти? Здаєшся живим та істинним.<br />
Та наголоси гучно акцентують ілюзію.<br />
Я мабуть тебе собі просто придумала. Вписала в поля<br />
Красивим курсивом, що небо живе. А неба нема.<br />
Моя воля крихка. З тобою надто хотілось дихати.<br />
З тобою ще й досі хочеться вірити, що космос існує<br />
Поряд твого плеча…</p>

<div>




</div>

<p>автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>