<strong>Аня Тет – Мої зіниці снігом не притрушуй…</strong>
<p>Мої зіниці снігом не притрушуй,<br />
Корити мене в холоді – не смій!..<br />
Ти заметілі сам впустив у душу,<br />
Коли сховав любов за щемом вій..</p>

<div>




</div>

<p>Твоєї тиші більше не торкнуся<br />
І спокій твій тривожити не стану..<br />
Нехай загубиться у хвилях німих русел<br />
Печаль несказанного досі поміж нами..</p>
<p>Сьогодні я журбу відправлю в вирій,<br />
А біль очей віддам сумним дощам..<br />
Моя вина лиш в тім, що була щирою<br />
В той час, як ти “нас” просто промовчав..</p>

<div></div>