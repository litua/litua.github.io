Христина Сирова – Ніч не співатиме тобі колискові.<p>Ніч не співатиме тобі колискові.<br />
Тиша не лататиме спокій.<br />
Нічними примарами постукає, вкотре, в двері<br />
І ти залишишся з нею…<br />
Вже, як звично розділятимеш навпіл ліжко.<br />
Просуваючи руки у закутки власної совісті.<br />
Хотів би сховатись у себе глибоко і стрімко.<br />
Але нутро осипається пожовклим листям.<br />
Так завжди, коли дивишся у чорні зіниці її очей.<br />
Коли не має сенсу забезпечувати собі алібі.<br />
Брехня недоречна, коли опонент ти сам.<br />
Розламай собі ребра, і витягни з серця жереби.<br />
Досить складати надію на випадок, виправдовуючи походження ран.<br />
На власному ліжку створюй приватний всесвіт. Вігвам.<br />
Шамань з нею, пульсуй в магічні бубни.<br />
Пий відчай і сором на брудершафт.<br />
Комфорт не там де совість запиваєш спиртом,<br />
Закусуєш м’ятою.<br />
Серце не з тими, хто подає склянки і волає з тобою на площах.<br />
Скажи прощавай минулому.<br />
Вмий руки та голову власною совістю.<br />
Тільки вона мірило твого суму, неосяжного друзями відчаю.<br />
Впивайся гірким присмаком глибоко в роті.<br />
Ні це не жовч, це всі не випрані гріхи твого короткого життя.<br />
Ця ніч, як і наступна змінюватиме під тобою сотні<br />
Простирадл і підступних думок. Тобі не сховатись в укриття.<br />
Просто здайся їй. Вкотре. Навчись кайфувати від шаленого серцебиття.<br />
Розділяй запаморочливу настоянку з суму й свободи.<br />
Нехай не спокій, нехай бедлам.<br />
У своєму приватному всесвіті ти володар своїм страхам.</p>

<div>




</div>

<p>автор: <strong>Христина Сирова</strong></p>
<p></p>

<div></div>