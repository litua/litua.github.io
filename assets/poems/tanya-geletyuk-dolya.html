<strong>Таня Гелетюк – Доля</strong>
<p>Крик малятка, крик дитини,<br />
Крик маленької людини.<br />
– Гарна новина у нас,<br />
Мамо, донечка у вас.<br />
Але мама не радіє,<br />
Навіть глянути не сміє.<br />
Їй байдуже – донька, син…<br />
Вона просить аспірин.<br />
– Я хотіла запитати…<br />
Як відмову написати…<br />
Похапцем зібрала речі,<br />
Сумку кинула на плечі.<br />
І пішла, не обернулась,<br />
Навіть радо посміхнулась.<br />
І ні смутку, ні сльозинки,<br />
Їй не жаль свої кровинки…<br />
Багато років промайнуло,<br />
Стерлось все, усе забулось.<br />
Так вже мамою й не стала,<br />
А доньку не розшукала.<br />
Посивіла, постаріла,<br />
Дуже тяжко захворіла…<br />
І зовсім одна зосталась,<br />
Щастя так й не дочекалась.<br />
Лиш тепер все зрозуміла<br />
І душа щодень боліла.<br />
Її осінь наступила…<br />
Все! Життя… Життя прожила.<br />
Біль, образа, гіркі сльози,<br />
Затягнули небо грози.<br />
Вітер скиглив, завивав,<br />
Каганець життя згасав…<br />
І хто винен в її горі? Доля?<br />
Шумить зажурливо тополя…</p>

<div></div>