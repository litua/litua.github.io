Світлана Костюк – На спітнілому склі…<p>на спітнілому склі<br />
малювала химерні створіння<br />
із очима великими (очі ж бо кажуть душа )<br />
десь закралась весна у осінні мої володіння<br />
і чекає напевно різкого мого відкоша<br />
на спітнілому склі<br />
малювала веселку хвилясту<br />
тихі розсипи зір у смарагдовій тиші вітрів<br />
малювала того кого так вистачає для щастя<br />
аби жив аби дихав аби просто дихав і жив<br />
на спітнілому склі<br />
розмивалися довгі обличчя<br />
все було як у казці або в чудернацькому сні<br />
малювала себе<br />
малювала прихований відчай<br />
і писала листи<br />
запізнілій для щастя весні</p>

<div>




</div>

<p>автор: <strong><a href="http://onlyart.org.ua/?page_id=48432">Світлана Костюк</a></strong></p>
<p></p>

<div></div>