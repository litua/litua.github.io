Надя Ковалюк – Про те, що бУло – не розкаже книжка,<p>Про те, що бУло – не розкаже книжка,<br />
ніхто і не згадає ні на мить,<br />
лише здаля заплаче тихо скрипка<br />
і десь глибоко в серці заболить…<br />
Про те,що буде – знає тільки небо,<br />
і час,що відпливає кораблем.<br />
На цій землі усе,що ми беремо –<br />
в кінці путі те ж саме й віддаєм.</p>
<p>Життя людське – немов політ пташиний,<br />
з долонь землі ми дзьобаєм знання,<br />
на крилах мрій літаєм що є сили…<br />
Сьогодні є ми,завтра – нас нема.<br />
Шукаєм щастя,рвем останній чобіт<br />
і поспіхом крокуєм по землі,<br />
а маєм те,що зветься словом “досвід” –<br />
багатство й мудрість нашої душі…</p>

<div>




</div>

<p>І все,що бУло,є,і все,що буде<br />
не відкорегувати нам,на жаль.<br />
Як легко в цім житті зникають люди,<br />
як важко проводжати їх у даль.<br />
Чому так невблаганно все минає?<br />
Кого спитати? Все навкруг мовчить.<br />
І тільки скрипка плаче,наче знає,<br />
що все життя – це мить,єдина мить…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>