<strong>Богдана Лапченко – Іноді ми забуваєм про всесвіт…</strong>
<p>Іноді ми забуваєм про всесвіт,<br />
Рідні мотиви більш не звучать.<br />
Що нам до них? Наше серце замерзло,<br />
Вкрилося льодом, хіба вам не знать?<br />
З’їлося цвіллю і затхло навіки<br />
Все, що було колись дуже близьким.<br />
Добре було б відкривати повіки,<br />
Бачити світ кольоровим таким.<br />
Розмалювати б життя, наче казку,<br />
Слухати вітер і плакати дощ.<br />
Дай, Боже, сили і віри, будь ласка,<br />
Щоб лиш найкраще у всіх нас збулось!</p>

<div></div>