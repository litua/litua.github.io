<strong>Павло Мовчан – Про ніч </strong>
<p>Страхи та химороди ночі<br />
над головою туп-тупочуть…<br />
Чого ж вони від мене хочуть?<br />
Коли я сам сиджу, як страх:<br />
сніг замість пташок у руках<br />
і благувато все хихочу…<br />
На всю стіну у мене втіха:<br />
ходи, малюй обличчя віхол<br />
або ставай на повен зріст<br />
і сам себе приймай, ти гість.<br />
Пташок пусти, налий в пластмасу<br />
води важкої… або гасу<br />
і все, що думав, — спопели,<br />
а на тім місці знайдеш з часом<br />
маленьку грудочку смоли.</p>

<div>




</div>

<p>***</p>

<div></div>