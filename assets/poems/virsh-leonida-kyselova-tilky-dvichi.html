<strong>Леонід Кисельов – Тільки двічі живемо…</strong>
<p>Тільки двічі живемо.<br />
Раз — у світі білім-білім.<br />
Тож сумуємо і квилим,<br />
Як до іншого йдемо.</p>

<div>




</div>

<p>А тоді ще в другий раз,<br />
В світі чорнім — аж червонім.<br />
Чорнозем ламає скроні,<br />
І трава росте крізь нас.</p>
<p>Тільки двічі живемо.<br />
Дай нам, Боже, щоб любили<br />
І щоб люди не раділи,<br />
Як у чорний світ йдемо.</p>
<p><em>1968</em></p>

<div></div>