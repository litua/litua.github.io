Христина Сирова – Infinity<p>Мандаринове зарево і небо з вершками.<br />
Безкінечність польоту з твоїми крильми.<br />
Я благаю…чуєш? Благаю! Пригорни до грудей…<br />
Пригорни. Нехай інші живуть своїми життями.<br />
Хай ліси божевільно ковтають страхи.<br />
Нехай мавки заманюють у тумани<br />
Глибокими містичними снами…<br />
Мольфари лікують болючі на серці сліди.<br />
Нехай ті, що у рясах відпускають смертельні гріхи.<br />
Один поміж всіх спроможний на правду – це ти.<br />
Пригорни. Геть замерзла. Спопеляють, до крові<br />
Фальшиві вогні. Амулети для інших, для мене лиш ти.<br />
Пригорни. І обійми твої… долоні твої, як ліки.<br />
І мовчання твоє, більше тисячі текстів і клятв.<br />
Нехай світ руйнується в безлічі фарсу й неправди.<br />
Я у твоїх обіймах, щасливіша за немовлят.</p>

<div>




</div>

<p>автор: <strong><a href="http://onlyart.org.ua/?page_id=44138">Христина Сирова</a></strong></p>
<p></p>

<div></div>