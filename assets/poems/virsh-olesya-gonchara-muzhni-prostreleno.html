<strong>Олесь Гончар – Мужні прострелено крила…</strong>
<p>Мужні прострелено крила<br />
Думі моїй молодій.<br />
Скільки змарновано сили,<br />
Скільки розбито надій!</p>

<div>




</div>

<p>Себе не жалів я для бою,<br />
Вина не моя, що не вмер.<br />
Гірше! З самим собою<br />
Один я зостався тепер.</p>
<p>Вітчизна запродана знову,<br />
Хазяїн знайшовся новий.<br />
Мені ж твоя доля готова,<br />
Сірий курай степовий.</p>
<p><em>1943</em></p>

<div></div>