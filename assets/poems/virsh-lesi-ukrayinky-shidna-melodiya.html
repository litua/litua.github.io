<strong>Леся Українка – Східна мелодія</strong>
<p>Гори багрянцем кривавим спалахнули,<br />
З промiнням сонця захiдним прощаючись, —<br />
Так моє серце жалем загорiлося,<br />
З милим, коханим моїм розлучаючись.</p>
<p>Геть понад морем, над хвилями синiми<br />
В’ються, не спиняться чаєчки бiлi.<br />
Де тебе мають шукати на безвiстi,<br />
Милий мiй, думи мої бистрокрилiї?</p>

<div>




</div>

<p>В себе на вежi вогонь запaлила я,<br />
Любий, твого ворiття дожидаючись,<br />
Хай вiн просвiтить по морю дорiженьку,<br />
Щоб не зблудив ти, з чужини вертаючись.</p>
<p>Свiте мiй! буду тебе дожидатися,<br />
В чорну, смутну фереджiю* повитая,<br />
I посаджу кипарисову гiлочку,<br />
Буде щодня вона слiзьми политая.</p>
<p>А як повернешся, я покажу тобi<br />
Той кипарис мiй в садочку квiтчастому,<br />
Здiйметься вiн над всiма мiнаретами<br />
В краї сьому, на мечетi багатому.</p>

<div></div>