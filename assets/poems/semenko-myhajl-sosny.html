<strong>Семенко Михайль – Сосни </strong>
<p>Є щось журливе в колиханні сосен<br />
У дзвоннім шепоті похмурих верховіть<br />
Блакитить небо в душу шле привіт<br />
А на душі у мене ніч а на душі у мене осінь</p>

<div>




</div>

<p>Вслухаюсь в плескіт я у музику дерев<br />
Що в небо простяглись так струнно<br />
Вони вбирають все локомотиву рев<br />
І божий глас відгукують безшумно</p>
<p>Є щось журливе в сосен колиханні<br />
Щось безнадійне шепіт верховіть<br />
Ах я сумую тут і небу шлю привіт<br />
Ми нещасливі боре у коханні.</p>
<p>15. VII. 1914. Дарниця</p>

<div></div>