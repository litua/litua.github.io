<strong>Василь Стус – Де свінула Софія світанкова…</strong>
<p>Де свінула Софія світанкова,<br />
упав каштан, немов морений дуб.<br />
О рідна стороно! Бувай здорова,<br />
ти щонайтяжча із моїх загуб.<br />
Сухий мороз і не зацвівши в’яне,<br />
на яблунях і листя вже нема.<br />
Камінний гроб. І ти — мов дерев’яний,<br />
мов чорт, із нього дибишся сторчма.<br />
Така журба, що може задушити —<br />
ані тріпнешся. Ось ти, жало мук!<br />
Кому не жити з нас? Кому з нас жити?<br />
Щоб чути серця передсмертний стук.<br />
Така оскліла рівнина довкола —<br />
хоч покоти опукою по ній.<br />
Чи це не ти, душе моя схолола?<br />
Тоді так само сліпни і німій!<br />
Така журба, що може задушити!<br />
І розпач мій окляклий деренчить.<br />
Кому не жити з нас? Кому з нас жити<br />
під хижим сонцем доланих століть?</p>

<div>




</div>

<p>30.09.1969 р.</p>

<div></div>