<strong>Степан Руданський – Той, що над нами</strong>
<p>Стоїть козак коло груші<br />
Дівку підмовляє.<br />
А дівчина, як калина,<br />
Полум’ям палає.</p>
<p>Зчервоніло повне личко,<br />
Відскочили груди…<br />
Отак дала б, та боїться,<br />
Що то послі буде.</p>
<p>«А що, — каже, — як я буду<br />
Дитиноньку мати?<br />
Хто пригорне сиротину,<br />
Буде доглядати?»</p>

<div>




</div>

<p>Козак жваво обіймає<br />
Дівчину руками.<br />
«Не журись, дівчино, — каже, —<br />
А той, що над нами!..»</p>
<p>А із груші старий батько:<br />
«О бісова мати!..<br />
То ви будете робити,<br />
А я годувати?!»</p>
<p>Як почули молодята —<br />
Та від батька в ноги:<br />
Дівча в хату з переляку,<br />
Козак — за пороги…</p>

<div></div>