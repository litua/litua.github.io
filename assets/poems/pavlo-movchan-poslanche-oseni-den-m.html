<strong>Павло Мовчан – “Посланче осені, день многодарний…” </strong>
<p>Посланче осені, день многодарний,<br />
з просині дивишся поглядом карим:<br />
в річці глибокій світиться свічка,<br />
в нурти відкривши браму відвічну.<br />
Там у глибинах нижу кілечка —<br />
голка вогненна у безконеччя;<br />
Там ледве й видко золота злитки…<br />
Стиснувши міцно голосу нитку,<br />
глибше пронурюй скло захололе,<br />
входь і пронизуй коло за колом.<br />
Ввійдеш в початки, в крапку джерельну,<br />
вип’єш на згадку мить несмертельну.<br />
Зглибивши витоки власного чину,<br />
будеш вважати за вічність цю днину.</p>

<div>




</div>

<p>***</p>

<div></div>