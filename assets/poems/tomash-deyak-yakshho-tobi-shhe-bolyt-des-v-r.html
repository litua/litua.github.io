Томаш Деяк – якщо тобі ще болить десь в районі серця…<p>якщо тобі ще болить десь в районі серця<br />
коли ти бачиш натовп на вулицях міста<br />
якщо любов до країни в тобі озветься<br />
то всі перепони й загрози не мають змісту</p>
<p>якщо твій прапор злітає у твоїх грудях<br />
а не на твоїй сторінці, чи на світлинах<br />
тоді вітаю, ще трохи й ти скоро будеш<br />
не місцем порожнім, а вірним країни сином</p>
<p>якщо ти хочеш бути насправді вільним<br />
вставай із ліжка, виходь і кажи уголос:<br />
“я хочу творити історію, буду сильним<br />
ганьбити народ свій і землю я не дозволю!”</p>

<div>




</div>

<p>шикуйся у лави братів і сестер небайдужих<br />
підстав плече і прикрий товаришу спину<br />
і ти побачиш, як важко й почесно бути<br />
громадянином</p>
<p>автор: <strong><a href="http://onlyart.org.ua/?page_id=46086">Томаш Деяк</a></strong></p>
<p></p>

<div></div>