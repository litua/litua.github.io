<strong>Василь Стус – Виховання</strong>
<p>Подолай себе, грішнику,<br />
Правили вихователі,<br />
Шмагаючи йому спину<br />
канчуками<br />
I бідолашний не витримав<br />
добре натужився<br />
і посунувся з себе<br />
поминаючи грішну плоть<br />
Відбігши на кількадесят метрів,<br />
іще чуючи ляскання батогів,<br />
він украй розгубився:<br />
куди йому бігти —<br />
уперед чи назад</p>

<div>




</div>

<p>Повертати йому зовсім не кортіло, але залишатися<br />
без шкіри не вабило теж</p>
<p>Можеш бігати навколо своєї шкіри<br />
як дикун коло забитого ведме —<br />
дя і справляти ритуальний танок<br />
своєї подоланості</p>
<p>Нещасний був у захваті:<br />
йому таки дозволили існувати в собі<br />
хоч і на відстані.</p>

<div></div>