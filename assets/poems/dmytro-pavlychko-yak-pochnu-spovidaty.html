<strong>Дмитро Павличко – “Як почну сповідатися…” </strong>
<p>Як почну сповідатися<br />
На руки твої єдвабні,<br />
Не матимеш з того радості,<br />
Легкої, мов пух кульбаби.</p>
<p>Буде важко тобі дослухати,<br />
Дочекатись нової години:<br />
Слова мої, наче ті слупи,<br />
Обвуглені, щоб не гнити.</p>

<div>




</div>

<p>Обгорілі вони й закопані<br />
В землю, – а над землею,<br />
Як щогли вільні високо,<br />
Підносять сонячні леза.</p>
<p>Стою, проводи тримаючи,<br />
І, може, аж від Тараса<br />
Біжить моє світло майське,<br />
Моя неподільна радість.</p>
<p>Будь же мені підпорою,<br />
Та не в кам’янім поліні;<br />
Будь ластівкою на дроті<br />
Непоборної лінії!</p>
<p>***</p>

<div></div>