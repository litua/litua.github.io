<strong>Роман Штігер – Потрібно відкохуватись</strong>
<p>ми зовсім не схожі із<br />
цими перехожими<br />
ми гоїмо зранені лікті<br />
й коліна прикладаючи подорожники<br />
ми точно це зможемо<br />
бо слова не бувають порожніми<br />
тільки треба повірити<br />
бо з божою поміччю<br />
ми зможемо все</p>
<p>ми зовсім не бачимо<br />
далі ніж треба нашому баченню<br />
бо у цьому не має<br />
потреби нагальної<br />
негайно ми йдемо ногами по небу<br />
щосили вдихаючи гамір<br />
людей і машин<br />
заповнюємо душевні прогалини<br />
зупинись<br />
не поспішай</p>

<div>




</div>

<p>пора щось змінювати в собі<br />
палити вірші на згаслому вогнищі<br />
вдягатись пристойно<br />
заробляти банкноти<br />
на слові друкованому<br />
розумітись на друзях<br />
у вині хорошому<br />
сьогодні<br />
потрібно відкохуватись<br />
медитую на запах конвалій</p>
<p><a href="http://onlyart.org.ua/?page_id=559">до переліку віршів Романа</a></p>

<div></div>