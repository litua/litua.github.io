<strong>Олесь Гончар – Побратими</strong>
<p>Ласкавих, ласканих подруг,<br />
Здається, я забути зможу.<br />
Солдатський стан, суворий круг<br />
Тих, з ким в краї ішов ворожі,</p>
<p>Хто рану тамував мою<br />
Для себе триманим пакетом,<br />
Для кого був я у бою<br />
Лиш побратимом, не поетом,</p>

<div>




</div>

<p>Із ким у ріках крижаних,<br />
Охрещений, як у Йордані,<br />
Я плив до берегів чужих<br />
У вогнянім чаднім тумані,</p>
<p>Хто поруч на бігу зов’яв,<br />
Із рук не випустивши зброю, —<br />
Забути їх не зможу я,<br />
Вони завжди переді мною.</p>
<p><em>1945, Мор</em></p>

<div></div>