Надя Ковалюк – Я вдячна Богу за своє життя!<p>Я вдячна Богу за своє життя!<br />
За всі винагороди і за втрати,<br />
За те, що є, й за те, чого нема,<br />
За те, що маю і не можу мати.</p>
<p>За свою долю – солодко-гірку,<br />
За всі мої польоти і падіння,<br />
За щиру душу, за любов свою,<br />
За те усе, що зберегти не вміла.</p>
<p>За те, що можу бачити себе<br />
У щирих оченятах свого сина,<br />
За тих людей, що серце береже,<br />
За тих, кого люблю й кого любила.</p>
<p>За те, що друзі – віддані мені,<br />
За те, що моя мама ще зі мною,<br />
За кожну роль, відведену в житті,<br />
За всі хвилини радості і болю.</p>

<div>




</div>

<p>Хай доля в мене – солодко-гірка,<br />
Але душа завжди моя відкрита.<br />
Я вдячна Богу за своє життя!<br />
За те, що є заради кого жити!</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>