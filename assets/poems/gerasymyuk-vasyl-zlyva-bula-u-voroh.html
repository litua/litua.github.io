<strong>Герасим’юк Василь – Злива була у Ворохті давнього дня…</strong>
<p>Злива була у Ворохті давнього дня.<br />
Пізні дощі гори товкли і місили.<br />
Сивий гуцул просив над трупом коня:<br />
“Боже, дай мені сили”.</p>
<p>Ті, що і “Чічку”* читали, пиво пили.<br />
Ті, що і “Чічку” читали, з дідом тужили.<br />
Ті, що знали діда й коня, підійшли:<br />
“Боже, дай йому сили”.</p>

<div>




</div>

<p>Дід на землі лежав, когось проклинав.<br />
Бог скосив обидвох, як трави й отави.<br />
А той, хто знав бога й діда, не знав,<br />
хто з них неправий.</p>
<p>Першим снігом запахло. Хвоя пливла.<br />
Пізні дощі гори товкли і місили.<br />
Смерть у Ворохті. Смерть додому вела.<br />
Боже, дай мені сили.</p>

<div></div>