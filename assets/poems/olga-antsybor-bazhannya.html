<strong>Ольга Анцибор – Бажання</strong>
<p>Ну чому я завжди неможливого хочу?<br />
Хочу бачити барв пом’яну красу,<br />
Зірку ясну з небес діставати щоночі,<br />
Пити з квітів, як з келиха срібну росу.</p>

<div>




</div>

<p>Щоб у світі повік лиш добро панувало<br />
І щасливо всі люди в цім світі жили,<br />
Щоб уміли дружити, щоб вірно кохали,<br />
До ста років, щоб всі молодими були.</p>
<p>Кожен дім, кожен двір, щоб біда оминала,<br />
Щоб народжень частіше траплялося диво,<br />
Щоб земля наша цвітом весняним буяла.<br />
Що ж в бажанні моїм є таке неможливе?</p>

<div></div>