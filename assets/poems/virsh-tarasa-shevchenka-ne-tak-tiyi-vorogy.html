<strong>Тарас Шевченко – Не так тії вороги</strong>
<p>Не так тії вороги,<br />
Як добрії люди —<br />
І окрадуть жалкуючи,<br />
Плачучи осудять,<br />
І попросять тебе в хату.<br />
І будуть вітати,<br />
І питать тебе про тебе,<br />
Щоб потім сміятись,<br />
Щоб з тебе сміятись,<br />
Щоб тебе добити…<br />
Без ворогів можна в світі<br />
Як-небудь прожити.<br />
А ці добрі люде<br />
Найдуть тебе всюди,<br />
І на тім світі, добряги,<br />
Тебе не забудуть.</p>

<div>




</div>

<p><em>[Друга половина 1848, Косарал]</em></p>

<div></div>