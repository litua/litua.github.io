<strong>Борис Грінченко –  Її дихання чую</strong>
<p>Весна іде! Її дихання чую…<br />
Пташиний спів немов уже дзвенить…<br />
Дніпро лама покрівлю крижаную,<br />
І в берег б’є, і плеще, і кипить.</p>
<p>Плещи, старий! І в море вільні хвилі<br />
Неси-жени, як і раніш носив,-<br />
Весна тобі нові приносить сили:<br />
Устань, розлийсь з високих берегів!</p>

<div>




</div>

<p>Твій час іще! Ще не віднято змоги!<br />
Нехай шумлять, нехай ревуть пороги,<br />
І вир нехай і плеще, і кипить!</p>
<p>О, поспішай! Бо вже і над тобою<br />
Нікчемний люд нікчемною рукою<br />
Залізом пут простягнених дзвенить.</p>
<p><em>1888</em></p>

<div></div>