<strong>Павло Глазовий – У письмовій формі</strong>
<p>За дрібничку посварились чоловік і жінка.<br />
Чоловік ходив надутий і мовчав, як стінка.<br />
А коли вкладався спати, наче незнайомий,<br />
Написав записку жінці: “Розбудить о сьомій”.<br />
Та й заснув собі спокійно, мов упився маком.<br />
Вранці глянув на годинник: вже дванадцять з гаком.<br />
А в руці стирчить записка, писана дрібненько:<br />
“Рівно сім. Доволі спати. Уставай швиденько!”</p>

<div></div>