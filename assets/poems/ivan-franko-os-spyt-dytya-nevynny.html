<strong>Іван Франко – «Ось спить дитя, невинний ангел чистий…»</strong>
<p>Ось спить дитя, невинний ангел чистий.<br />
Смієсь у сні – се ангел з ним іграє…<br />
Сплакне у сні – се ангел, в облак млистий<br />
Розплившися, манить його й щезає.<br />
І сон отсей нестертий, віковистий<br />
В душі його по собі слід лишає:<br />
З дитячих снів той ангел променистий<br />
Раз в раз бажання, тугу в нім збуджає.<br />
Рвесь молодець від батька і від мами<br />
Чогось шукати десь в чужій чужині,<br />
А ангел з далі кличе: «Далі! Далі!»<br />
Любві, надії він спішить стежками,<br />
Там плід здобуде, тут лиш квіти зв’ялі,<br />
А ангел з далі кличе: «Далі! Далі!»</p>

<div>




</div>

<p>1881</p>

<div></div>