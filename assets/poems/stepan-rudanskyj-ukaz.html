<strong>Степан Руданський – Указ</strong>
<p>Їде козак дорогою,<br />
Дівку надибає;<br />
Вийняв папір з-за пазухи<br />
Та й її читає:</p>
<p>«І прочая, і прочая…<br />
По сему указу<br />
Кожна дівка козакові<br />
Довжна дать по разу!»</p>

<div>




</div>

<p>«Чуєш, дівко, що в указі?»<br />
«Та чую, козаче».<br />
І вже ж рада-то, псяюха,<br />
Аж мало не скаче!</p>
<p>Ізліз козак, покріпився,<br />
На коня сідає,<br />
А дівчина підійнялась<br />
Та й ще забагає:</p>
<p>«А приглянься-но, козаче,<br />
До того указу:<br />
Чи нема там написано,<br />
Щоб іще по разу?»</p>

<div></div>