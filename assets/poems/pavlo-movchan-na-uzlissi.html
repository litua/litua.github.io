<strong>Павло Мовчан – На узліссі </strong>
<p>Відхилялось чисте небо —<br />
жовтий полог йшов у літ,<br />
і світився в півня гребінь<br />
під вікном, як первоцвіт.<br />
Дивно нам сьогодні зранку<br />
вряд продмухувать шибки<br />
й замість солоду у склянки<br />
класти липові листки.<br />
Й крихти терпкості не чути —<br />
чи ж воно так й має буть,<br />
коли губ торкнеться сутінь<br />
чи вишнева каламуть?<br />
Що ж, настоїм в лампі світло,<br />
ним окропим всі кути,<br />
де зберігся запах літа, —<br />
щоб не знати гіркоти.</p>

<div>




</div>

<p>***</p>

<div></div>