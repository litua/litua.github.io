<strong>Андієвська Емма – Міри видовження</strong>
<p>Ніщо  —  ніде,  лиш  серце  —  лускокрилі,<br />
Які  —  ледь  —  біль,  що  —  на  всю  прірву  —  зблисне,<br />
Ще  заки  доля  —  довбнею  —  лулусне,<br />
Вивільнюючи  —  з  черепа  —  макрелі.</p>
<p>В  повітрі  вогкім  дефілюють  кралі,<br />
Навколо  ширячи  огуддя  млосне.<br />
Терени  смутку,  що  —  скелясту  власність,<br />
Якою  —  смерть,  що  —  путівці  і  ролі,</p>

<div>




</div>

<p>Де  скарабей  —  на  манівцях  лускатих  —<br />
Сонця  —  в  свідомості  —  погаслі  котить.<br />
Й  де  все  дзюрчить  й  дверима  —  навстіж  —  ляска,</p>
<p>У  невимовне  біжучи  з  колиски  —<br />
Крізь  вушко  голки,  що  —  на  маґістраль.<br />
Сам.  Сам.  —  І  не  сховатися  від  стріл.</p>
<p><em>2002</em></p>

<div></div>