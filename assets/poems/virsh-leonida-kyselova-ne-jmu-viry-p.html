<strong>Леонід Кисельов – Не йму віри політикам…</strong>
<p>Не йму віри політикам,<br />
Ані тим, що підтримують існуючі суспільні лади,<br />
Ані тим, що базікають про нові<br />
І нишком колючий дріт припасають<br />
Для своїх кібернетичних раїв.<br />
Державні системи бувають кращими і гіршими,<br />
За деяких вже зовсім не можна жити.<br />
І тоді з подивом виявляєш,<br />
Що жити все ж таки можна,<br />
І сам не знаєш — радіти чи гидувати<br />
З цієї людскої властивості.<br />
Вірю в Слово.<br />
Велике, палаюче, наче сонце, Слово,<br />
Що було на початку всього,<br />
І було Богом.<br />
(І це слід зрозуміти буквально,<br />
Як вчить Августин)</p>

<div>




</div>

<p><em>1968</em></p>

<div></div>