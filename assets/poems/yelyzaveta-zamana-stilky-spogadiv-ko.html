Єлизавета Замана – стільки спогадів…<p>стільки спогадів, коли бродиш рідним містом…<br />
підбори важко цокають вузькими провулками<br />
чіпляючи каміння кричиш (матом)<br />
і далі прямуєш рішучими кроками.</p>
<p>чудове місто, з якого мрієш поїхати!<br />
до столиці пробитися, щоби всі побачили,<br />
як ти гниєш без батьківської хати…<br />
повернувшись просити, щоб тебе пробачили<br />
ці вулиці, будинки і старі батьки,<br />
від яких ти так хочеш втекти,<br />
щоб клеїти на конверт марки<br />
і раз у місяць таки відсилати…</p>
<p>проходиш Полтаву вздовж і впоперек,<br />
вона все всміхається, мов, від лоскоту.<br />
ні через місяць, ні через рік<br />
їй не забути підборів стукоту.</p>

<div>




</div>

<p>ти, перш ніж купити білети, й поїхати назавжди<br />
всміхнися злотому цареві, у центрі,<br />
а потім, з подолу вгору пройди,<br />
старенькі будівлі впиши у зіниці…</p>
<p>і може ти зміниш мрії свої,<br />
як я посміхнешся – Полтаво, пишаюсь!<br />
(спинивши безжальні кроки свої)<br />
– столице, пробач, та я залишаюсь…</p>
<p>автор: <strong>Єлизавета Замана</strong></p>
<p></p>

<div></div>