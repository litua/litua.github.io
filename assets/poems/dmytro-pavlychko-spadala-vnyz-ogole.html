<strong>Дмитро Павличко – “Спадала вниз оголена вода…” </strong>
<p>Спадала вниз оголена вода<br />
Просяяна, весела, молода,<br />
Як дівчина, що вибігла з ріки:<br />
Ряхтіли в сонці стегна і литки,<br />
Сміялась проть прозора і нага,<br />
Біліла на губах її жага,<br />
Горіли клином кучері між ніг,<br />
Я, роздягаючись, до неї біг,<br />
Вона приймала радісно мене,<br />
Як дух, я входив в тіло водяне.<br />
Вона сміялась від моїх торкань,<br />
Просила: “Що ти робиш? Перестань!”<br />
І тілом, що лилось, як сонця плин,<br />
Мені вмивала душу до глибин.<br />
Натішившись, я падав на траву,<br />
І слухав її мову дзвонкову,<br />
І чув, як сміх її під серце б’є,<br />
Як випаровує життя моє!</p>

<div>




</div>

<p>***</p>

<div></div>