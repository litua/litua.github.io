<strong>Дмитро Павличко – “Моє дівча, не вір…” </strong>
<p>Моє дівча, не вір,<br />
Що вмре твоя краса,<br />
Погасне скронь яса,<br />
Запопелиться зір,<br />
Брів ластів’ячих лет<br />
Заб’ється в зморщок сіть,<br />
Розм’якне тіла мідь,<br />
Покривиться хребет!<br />
Це все ілюзія,<br />
Ознака сліпоти.<br />
З твоєї ліпоти<br />
Встрає любов моя.<br />
Твоє чоло ясне,<br />
Очей і рук нестрим –<br />
Це той вогонь, котрим<br />
Ти сповнила мене.<br />
Горів я, не згорів,<br />
Довіку не згорю<br />
І серце, як зорю,<br />
Ношу в долонях слів.</p>

<div>




</div>

<p>***</p>

<div></div>