Іван Андрусяк – за краплею крапля сповзає під лід…<p>за краплею крапля сповзає під лід<br />
обвиті губами цибаті штативи<br />
ми гордо вивчаєм цей жадібний світ<br />
як випите з ночі розморене чтиво</p>
<p>нам пити повільно ми випари п`єм<br />
сльоза упиря перестрибне колону<br />
поет не прощає прострації трону<br />
його пантеону не шкодить об`єм</p>

<div>




</div>

<p>йому вистачає чужої біди<br />
заломлені вежі як промені сірі<br />
йому залишають півтрупа на сіні<br />
змирися лишися посунься прийди</p>
<p>та нині немає ні трупів ні сил<br />
синіє у звивинах тиша панічна<br />
я сам супокою цього напросив<br />
навіщо питаю не знаю навічно…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>