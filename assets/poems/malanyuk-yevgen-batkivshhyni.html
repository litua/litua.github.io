Маланюк Євген – Батьківщині<p>Як до Тебе протоптати тропи?<br />
В сивій млі спостерегти мету?<br />
Чи ж пропалить синій жар Європи<br />
Азії проказу золоту?</p>
<p>Ось мовчиш, незбагнена, незнана,<br />
Мов прозорий жовтень, нежива,-<br />
Що ж Тобі — прокляття чи осанна?<br />
Мертві звуки, неживі слова.</p>

<div>




</div>

<p>Рівний простір в язвах позолоти<br />
Залягає площиною піль,<br />
Тільки часом — Твій єдиний готик —<br />
Повстають жертовники топіль,</p>
<p>Перетявши безнадійний позем,<br />
Вносячи мірило у безкрай,<br />
Що завжди беззахисний на грози<br />
Сумно мріє про майбутній рай.</p>
<p>13.Х.1931</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>