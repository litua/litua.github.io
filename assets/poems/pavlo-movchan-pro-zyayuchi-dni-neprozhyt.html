<strong>Павло Мовчан – “Про зяючі дні непрожиті…” </strong>
<p>Про зяючі дні непрожиті,<br />
про дні дуплуваті<br />
на спогад лишилися<br />
кім’яхи вати.</p>

<div>




</div>

<p>Проціджуєш подих крізь неї,<br />
згортаєш, мов іграшки, дати:<br />
чужі ювілеї,<br />
свої марнотратні утрати,<br />
безглузді ідеї…<br />
І тішишся думкою —<br />
все надолужити зможеш.<br />
Ще рік… нехай два,<br />
і ти порожнечу<br />
на іншу — таку ж<br />
перемножиш.</p>
<p>***</p>

<div></div>