<h3><strong>Катерина Кочетова – Скажи мені поглядом те, що не скажеш словами…</strong></h3>
<p>Скажи мені поглядом те, що не скажеш словами,<br />
Я дотиком губ буду вчитись читати думки,<br />
І хай називають, як хочуть, все те, що між нами,<br />
Ми будемо ставити коми, де ставлять крапки.</p>

<div>




</div>

<p>Дозволь мені гратися сонцем у твоїм волоссі,<br />
Допоки шукаєш наш слід в візерунках долонь,<br />
Коли ти побачиш, що все доленосно сплелося,<br />
Лишатимеш низку цілунків від вуст і до скронь.</p>
<p>Як віриш у казку, то будемо власну творити,<br />
Ти хочеш літати? Так нам же не треба крил!<br />
Але якщо мріяв ще змалку моря підкорити,<br />
Я стану надійним вітром для твоїх вітрил…</p>
<p><strong><em>1 червная 2013</em></strong></p>

<div></div>