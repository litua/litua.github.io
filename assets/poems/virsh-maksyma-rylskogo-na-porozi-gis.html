<strong>Максим Рильський – На порозі гість веселий…</strong>
<p>На порозі гість веселий —<br />
Дощ блакитний, весняний…<br />
Хто постелю нам постеле<br />
У світлиці запашній?</p>

<div>




</div>

<p>Хто під вогке рокотання<br />
Малих крапель по шибках<br />
Нагадає про кохання<br />
Дивним огником в очах?</p>
<p>Хто? Як зветься? Як сміється?<br />
Як цілує? І кого?<br />
Чи до серця пригорнеться<br />
До забутого мого?</p>
<p><em>1919</em></p>

<div></div>