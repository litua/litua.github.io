<h3><strong>Роман Купчинський – Зажурились галичанки через тую зміну…</strong></h3>
<p>Зажурились галичанки через тую зміну,<br />
Що відходять усусуси та й на Україну.</p>
<p>Хто ж нас поцілує в уста малинові<br />
Карі оченята, чорненькії брові,<br />
Хто ж нас поцілує в уста малинові<br />
Карі оченята, чорні брови.</p>
<p>Не журіться, галичанки, та вже є військові,<br />
Вони краще обіймають, як стрільці січові.</p>
<p>Ті вас поцілуть в уста малинові<br />
Карі оченята, чорненькії брові,<br />
Ті вас поцілуть в уста малинові<br />
Карі оченята, чорні брови.</p>

<div>




</div>

<p>Ой не будуть більш військові з нами приставати.<br />
І не будуть нас військові за станові мати.</p>
<p>І не поцілують в уста малинові<br />
Карі оченята, чорненькії брові,<br />
І не поцілують в уста малинові<br />
Карі оченята, чорні брови.</p>
<p>А як ви вже з України вернетеся знову,<br />
І як вперше знов підете з нами на розмову,</p>
<p>Тоді вже цілуйте в уста малинові,<br />
Карі оченята, чорненькії брові,<br />
Тоді вже цілуйте в уста малинові,<br />
Карі оченята, чорні брови.</p>

<div></div>