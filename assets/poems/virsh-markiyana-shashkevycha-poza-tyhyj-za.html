<strong>Маркіян Шашкевич – Поза тихий за Дунай…</strong>
<p>Поза тихий за Дунай,<br />
Де мій сокіл пробував,<br />
Лети, гадко, в чужий край,<br />
Де го туга обгортає.<br />
Неси душу там мою,<br />
Легкокрилий вітроньку,<br />
Руську пісню неси му,<br />
Щиру брата пісоньку.<br />
Тужно, тужно там тобі,<br />
Милий брате рідненький,<br />
Но по студеній зимі<br />
Вітрець дихне тепленький.<br />
Серед луга край води<br />
Зацвіла калина;<br />
Будь веселий, щаслив ти,<br />
То щаслива й родина.</p>

<div></div>