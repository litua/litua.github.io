<strong>Іван Драч – Ніч западається. Крикне криком ранок…</strong>
<p>Ніч западається. Крикне криком ранок.<br />
І сонце вдарить сонцем навсбіч.<br />
На лижах вирвусь я за полустанок,<br />
Де горло річки булькотить, мов ніч.</p>

<div>




</div>

<p>Така ж вона сутужна пару котить,<br />
Останні дзвони літа видиха,<br />
Та вже мороз — хитрющий білий котик —<br />
На лапках ходить, мов коло гріха.</p>
<p>А палиці застогнуть бамбукові,<br />
Як одірвусь я і пірну згори,<br />
А дзвони літа я відчую в крові,<br />
Бо кров моя у дзвонах цих горить…</p>

<div></div>