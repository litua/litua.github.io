<strong>Дмитро Загул – “Я спитав, чи ти кохала…”</strong>
<p>Я спитав, чи ти кохала,<br />
Чи пізнала вже любов?<br />
Чи щовечора зітхала<br />
Після зустрічей, розмов?</p>

<div>




</div>

<p>Ти на жовтому пісочку<br />
Пишеш пальчиком: люблю…<br />
Змиє хвиля по часочку<br />
Першу відповідь твою.</p>
<p>А моя любов не перша…<br />
Але все забуду я,<br />
На скрижалях свого серця<br />
Я вписав твоє ім’я.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА ІІ”</p>

<div></div>