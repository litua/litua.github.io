<strong>Микола Вінграновський – Де дихає Байкал</strong>
<p>Де дихає Байкал, де не встига повітря,<br />
Де все з усюд — не хочу і не дам! —<br />
За спинами ледащ, снобів’я і сопів’я —<br />
Найближчий мій розмерзлоокий БАМ!</p>
<p>Тут океанні очі — море-морем.<br />
Далеко йти — далеку даль нести.<br />
Я знаю добре: не люблю я горем.<br />
Не горем любимо. Наш поступ — з доброти.</p>

<div>




</div>

<p>На вічності, на вічній на мерзлоті<br />
В туманно-фіолетовій імлі<br />
Себе несем в турботі, в плоті, в поті<br />
І серце на небесному крилі.</p>
<p>У поколіннях гідночеснолицих,<br />
У тому, що не хочу і не дамі —<br />
Народ мій тут іще раз народився,<br />
Мій молодо-цілинно-юно-БАМ.</p>
<p><em>1977</em></p>

<div></div>