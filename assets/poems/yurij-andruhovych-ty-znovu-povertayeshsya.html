Юрій Андрухович – Ти знову повертаєшся в той дім…<p>Ти знову повертаєшся в той дім,<br />
де, мов гіркі сувої самовидця,<br />
лежать роки. А вже прийдешні лиця<br />
біліють, ніби маски з пантомім.</p>
<p>Ти площу прочитав, як письмена,—<br />
це середмістя, звичне і крамничне,<br />
тепер для тебе вічне і граничне —<br />
твоя вітчизна, щедра й кам’яна.</p>

<div>




</div>

<p>Ти — мить свого народу, тільки мить.<br />
Уперше тут почув ти, як тремтить<br />
небесне скло між вічністю й тобою.</p>
<p>Ти увійшов. Доріг назад нема.<br />
Твоя любов дитинна і німа —<br />
її не рушиш навіть похвальбою.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>