Юрій Андрухович – Дух<p>Я знав Йосифу Кун, я знав ще кількох жінок.<br />
Песій Ринок вітав мене песім гавкотом,<br />
а черниці з вулиці Сакраменток<br />
ховалися в нішах.</p>
<p>Ані разу не вигнав мене Макольондра,<br />
я завше мав гроші і розум.</p>
<p>Покажи своє місто. Я хочу<br />
йти за отими дівчатами<br />
в сукнях червоних.</p>

<div>




</div>

<p>Я хочу дзвонити<br />
з оцих телефонних кабін.<br />
Я хочу набрати номер Йосифи Кун<br />
і почути,<br />
як вона скаже:<br />
«Дозволь мені кружляти над тобою».</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>