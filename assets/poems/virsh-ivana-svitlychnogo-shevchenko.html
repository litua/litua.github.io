<strong>Іван Світличний – Шевченко</strong>
<p><em>Люблю Отчизну я, </em><br />
<em>но странною любовью. </em><br />
<em> М.Лєрмонтов</em></p>

<div>




</div>

<p>У мене дивна.<br />
Не прикрюся, коли я знов<br />
Не догодив вам.<br />
І байдуже, чи мій Дантес<br />
Любов ту визнав.<br />
Вітчизна — це не хтось і десь,<br />
Я — теж Вітчизна.<br />
Не раб нікому й не слуга<br />
На побігеньках,<br />
Я ласки не запобігав<br />
І в неї, неньки.<br />
І в серці, непідвладнім злу,<br />
Ношу з собою<br />
Вітчизни славу немалу<br />
І рани болю.<br />
Ношу тягар пекучих правд,<br />
Ганьбу Вітчизни<br />
Не на показ, не на парад<br />
Патріотизму.<br />
За те, що був я в неї син,<br />
Мене карали,<br />
І я любов свою носив<br />
Поза Арали.<br />
Я знав: ся чаша не мине,<br />
Та доля в мене<br />
Жорстока, вибравши мене, —<br />
Благословенна.<br />
Кажу до побратимів я:<br />
– Всього ще буде.<br />
Та чисте збережіть ім’я:<br />
Ми — люди! люди! —<br />
А вам, раби, кажу: — Раби!<br />
Вас мало били.<br />
Люблю Вітчизну я… Якби<br />
Ми всі любили!</p>

<div></div>