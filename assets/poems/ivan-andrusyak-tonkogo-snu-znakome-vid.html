Іван Андрусяк – тонкого сну знакоме відображення…<p>тонкого сну знакоме відображення<br />
на дні ріки — чи доживеш до дна<br />
немов провини порскають ображено<br />
ламкі комахи з білого човна<br />
урізноводь —</p>
<p>любити і прощатися</p>
<p>урізноводь — ламати бильця слів<br />
по котику по китиці по ратиці<br />
по дотику рослини до землі</p>

<div>




</div>

<p>отак пророчі овиди збуваються<br />
торкнешся сну і кола по воді<br />
і біла піна різьбленої палиці<br />
згортається до кореня слідів</p>
<p>до крил пера просякнутого виміром<br />
до самоти що прогортає плоть<br />
до виводу на крони білих вивірок<br />
яких — у сні — прощає різноводь</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>