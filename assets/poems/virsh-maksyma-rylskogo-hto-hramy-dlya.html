<strong>Максим Рильський – Хто храми для богів…</strong>
<p>Хто храми для богів, багатіям чертоги<br />
Будує з мармуру, в горорізьбу фронтон<br />
Ясний оздоблює чи в лініях колон<br />
Задовольняє смак, вибагливий і строгий, —</p>
<p>А я під буками, де сходяться дороги,<br />
Простоту радісну узявши за закон,<br />
Хатинку виліпив, — і, наче довгий сон,<br />
Життя моє тече розмірено-убоге.</p>

<div>




</div>

<p>Та не скупую я ніколи для гостей:<br />
Усе, що на землі доглянутій росте,<br />
З весни посаджене у мене і полите.</p>
<p>В оборі й кози є, — і вже мені повір:<br />
Не відкладається ніде смачніший сир,<br />
А слова дружнього за гроші не купити!</p>
<p><em>26.02.1928</em></p>

<div></div>