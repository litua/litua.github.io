Юлія Кириленко – Я не вмію читати вірші<p>Я не вмію читати вірші<br />
І писати я їх не вмію,<br />
Просто часом я ними хворію,<br />
Ніби грипом, чи ще чимось іншим.<br />
Ось іду я собі спокійно,<br />
Перехожим вдивляюсь у вічі,<br />
Та не так, як на допиті слідчий,<br />
Лише тихо,легесенько, мрійно…<br />
Аж раптово хапає за комір,<br />
І вперед підганяє дужо,<br />
Вітер мій, що за мною тужить,<br />
Мій укоханий сонця колір.<br />
В алебастрово-ніжну хвилину<br />
На плече всадовиться натхнення,<br />
Ледве чутно почнем одкровення,<br />
Задихаючись трунком жасмину…<br />
Я не знаю, чому так зі мною,<br />
Передбачити цього не можу,<br />
Я звичайна, як всі перехожі,<br />
Не ховаю я крил за спиною,<br />
Та наснага окрилює часом,<br />
У найважчий момент дає сили…<br />
Кого ніби давно вже згасили,<br />
Сяй той між Олімпом й Парнасом.</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>