<strong>Ліна Костенко – Осінній день, осінній день, осінній!..</strong>
<p>Осінній день, осінній день, осінній!<br />
О синій день, о синій день, о синій!<br />
Осанна осені, о сум! Осанна.<br />
Невже це осінь, осінь, о! — та сама.<br />
Останні айстри горілиць зайшлися болем.<br />
Ген килим, витканий із птиць, летить над полем.<br />
Багдадський злодій літо вкрав, багдадський злодій.<br />
І плаче коник серед трав — нема мелодій…</p>

<div></div>