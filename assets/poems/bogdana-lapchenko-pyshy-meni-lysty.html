<strong>Богдана Лапченко – Пиши мені листи…</strong>
<p>Пиши мені листи. Пообіцяй, що будеш,<br />
Виводячи слова з любов’ю і добром.<br />
Поставиш поряд чай. Гарячий ти не любиш,<br />
А поки чахне він – візьмешся за перо.<br />
На стіл постав свічу, запалюй обережно,<br />
Пиши слова такі, знайомі лиш мені<br />
І відпускай думки – пекучі, незалежні<br />
В життя на той папір, у безтурботні дні.<br />
Пиши мені про все: про літо, про погоду,<br />
Отримаю листа – одразу відповім.<br />
Пиши свої вірші, а якщо хочеш – прозу,<br />
Лиш тільки попрошу: їх не показуй всім.</p>

<div></div>