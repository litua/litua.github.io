<strong>Антонич Богдан-Ігор – Октостих</strong>
<p>День повіки розплющає й отвирає сонне сонця око.<br />
Руки кладемо на вітер запашний й віддихаємо глибоко.</p>
<p>Наші поринуть долоні в зимну, чисту, кришталеву воду.<br />
Надлетить із поля легіт легко й звіє мряку з-понад броду.</p>

<div>




</div>

<p>Мов пташня, розгублені хмарки лопочуть крилами над лісом.<br />
Прядемо серцями просту, тиху радість з сонячних повісом.</p>
<p>Віддамо без болю давню тугу й сум воді, лісам і полю<br />
і понесемо в роздалля над собою неба парасолю.</p>

<div></div>