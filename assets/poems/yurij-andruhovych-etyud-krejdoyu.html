Юрій Андрухович – Етюд крейдою<p>місто зітхнуло на вищім регістрі<br />
ґотика гостро випнута кість<br />
зупиняю дійство на самому вістрі<br />
хтось біля мене яблуко їсть</p>
<p>неба облатка</p>
<p>барокко арок</p>
<p>змальований крейдою сірий фронтон<br />
як це схоже</p>
<p>на профілі секретар-друкарок</p>

<div>




</div>

<p>гіпсові голівки німих мадонн</p>
<p>все навіки колективне фото<br />
в мить просвітлень</p>
<p>і тремких затиш</p>
<p>паперова вічносте кам’яна марното<br />
як ти сяєш ніби летиш!..</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>