<strong>Іван Франко – «Думи, діти мої…»</strong>
<p>Думи, діти мої,<br />
Думи, любі мої!<br />
З усміхнутим лицем<br />
В тій понурій тюрмі!<br />
Наче запах весни,<br />
Налітаєте ви,<br />
Скорбне серце моє<br />
Потішаєте ви!<br />
Де жура душу тлить,<br />
Живе серце болить,<br />
Де в важкій боротьбі<br />
Духа втома в’ялить,<br />
Де хитається ще,<br />
Сумнівається ще<br />
Ум, де думка нова<br />
Загорається ще, –<br />
Там ви, думи, летіть,<br />
Слабосилих кріпіть,<br />
В горя й сумніву змрік<br />
Лийте радісний світ!</p>

<div>




</div>

<p>6 апреля 1880</p>

<div></div>