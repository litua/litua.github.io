<strong>Ковальчук Людмила – Рідний край</strong>
<p>У Ямпільськім краю, в зеленій тиші,<br />
Де синь небес у дзеркалі ставків,<br />
У час, коли вже достигають вишні,<br />
Стріча Воздвиженське славетних земляків.</p>
<p>І ллється пісня з вечора до рання,<br />
Купальське вогнище тихенько догора.<br />
Тут мрії всі збуваються в коханні,<br />
Тут щастям у вінку кружляє дітвора.</p>
<p>Я бачила багато – міста і різні села –<br />
Велична і простора, безмежна Україна.<br />
Та я приїду знову до мами, до оселі,<br />
У край найближчий серцю – Воздвиженське єдине.</p>

<div>




</div>

<p>Тут заплету віночок і хай він за водою<br />
Пливе кудись далеко, здійснивши мої мрії.<br />
Воздвиженське, рідненьке, я знову тут з тобою,<br />
Моя щоденна мрія і світлая надія.</p>
<p>Пройду стежками саду. На берегу ставочку<br />
Згадаю все, що було, і знову в край далекий.<br />
Сльоза бринить, а небо тепер немов би очі<br />
Дощамии проводжає. Тут край села лелека</p>
<p>Змахне крилом на щастя і полетить додому.<br />
Спасибі, мої рідні, за зустріч і за пам’ять.<br />
Життя іде…. та повернусь я знову<br />
У край, де люблять і завжди чекають.</p>

<div></div>