<strong>Павло Мовчан – Розчерк </strong>
<p>На вістрі голки,<br />
на вершку страждання —<br />
солодка болість: помиливсь!..<br />
А ти за мене помолись, —<br />
розчарування!<br />
Краплину музики — в журбу,<br />
ще не допиту з чари трунку,<br />
коли махнув на боротьбу<br />
і погасив огонь цілунків.<br />
Один метелик<br />
тонкокрилий<br />
на товсті губи притуливсь:<br />
— Ой, помиливсь, — і зшерх униз,<br />
а підвестись тепер несила…<br />
Березно капле в чашу злість,<br />
вуста біжать — і мимо, мимо.<br />
То свічка ронить аметист,<br />
а не — перлину.<br />
Мечем малюєш мені рай<br />
на білому стегні берези,<br />
аж закотилася кора<br />
під лезом<br />
реальності.</p>

<div>




</div>

<p>***</p>

<div></div>