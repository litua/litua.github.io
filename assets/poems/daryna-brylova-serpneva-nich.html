<strong>Дарина Брильова – Серпнева ніч</strong>
<p>Серпнева ніч. Для кожного своя.<br />
Боюся розказати неправдиво..-<br />
Але я бачу в розмаїтті трав<br />
Під небом цим передосіннє диво.<br />
Немов спустились зорі, й на поріг<br />
До мене вже ступила тиха Осінь,<br />
І приклонялись квіти аж до ніг,<br />
І розсипались яблука як роси..<br />
І запалало жаром, і збулось!<br />
І сталося, і так раптово стихло,<br />
Ось так пішло, немов і не було..<br />
Серпнева ніч. Передостаннє диво..</p>

<div></div>