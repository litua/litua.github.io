Олеся Крисько – І якби на усіх тих вокзалах…<p>І якби на усіх тих вокзалах,<br />
де ти зупинятимешся,<br />
Готували би каву таку,<br />
як мені до смаку –<br />
з молоком,<br />
А не так, як ти любиш – геть чорну,</p>
<p>Ти би згадував те,<br />
як щоранку мене<br />
переконував,<br />
Що було б до снаги,<br />
якби свої смаки<br />
я змінила і стиль,<br />
Та, пробач, тебе зовсім не слухала…</p>
<p>І якби мені в твій календар,<br />
крім усіх тих ночей,<br />
крім усіх отих чар,<br />
Що спокусою віють ще здалеку,<br />
Записати б іще кілька днів…<br />
Та й би знати тоді,<br />
що в твоєму житті<br />
Я була не простим лише спалахом.</p>

<div>




</div>

<p>І куди б не занесло мене<br />
божевільне життя<br />
через рік, через два,<br />
У які би світи чи країни –<br />
Я вертатимусь подумки в ліжко твоє<br />
і у твої обійми…<br />
і у твої думки,<br />
що наповнені згубою…<br />
Пам’ятай мене, любий мій…<br />
Пам’ятай мене…</p>
<p>автор: <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>