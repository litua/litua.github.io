<strong>Роман Штігер – Серце то вільне, а доступ закритий</strong>
<p>по закінченню будь-якої історії<br />
ми лічимо дні покалічені до народження нової<br />
як перелітні птахи завжди хочемо<br />
хоч колись полетіти із клітки у вирій<br />
і бути вільними знову<br />
не зробивши ніякого злочину<br />
це добре що хоч віримо в це<br />
бо серце то вільне а доступ закритий нажаль</p>
<p>шукаємо нових подій і вражень<br />
хоч навмисно нас поглядом жалять<br />
і словами інколи дражнять але то пусте<br />
відпускаємо цей сьогоднішній ранок<br />
і ніби ще рани не кровоточать аж надто<br />
але всерівно ідемо поважно<br />
крізь натовп людей<br />
не зронивши зворотнього погляду<br />
промовисто кажемо<br />
та пішло воно все!</p>

<div>




</div>

<p>стискаємо міцно уламки майбутнього<br />
і літери ліпимо разом у купу<br />
одягаємо одяг зім’ятий і дутий<br />
проводжаючи гвалтуємо дні от перший і другий<br />
одним пострілом вбиваємо кожного<br />
ми просто дорослішати хочемо майбутнє пророчачи<br />
не дивлячись у очі простому прохожому<br />
просто проходимо<br />
просто вмираємо<br />
навмисно довіряємось але вже не кожному<br />
втрачаючи ми знову знаходимо!<br />
бо серце то вільне<br />
а йому ж то жити хочеться</p>
<p><a href="http://onlyart.org.ua/?page_id=559">до переліку віршів Романа</a></p>

<div></div>