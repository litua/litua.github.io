<strong>Олена Довганюк – У мене є мрія єдина…</strong>
<p>У мене є мрія єдина –<br />
Провести з тобою життя.<br />
Віддати тобі до краплини<br />
Всю душу,усі почуття.</p>
<p>І кожній радіти хвилині,<br />
Як чую твій голос м’який,<br />
І очі ті бачу єдині,<br />
І дотик той чую легкий.</p>
<p>Як в обійми твої потрапляю<br />
І більше не хочеться йти…<br />
Я саме тоді відчуваю,<br />
Що кращим на світі є ти.</p>
<p>Якби ж мені тільки знати,<br />
Де слів можна стільки знайти,<br />
Почуття щоб усі передати,<br />
Що викликаєш у мене їх ти.</p>

<div>




</div>

<p>Маю єдину я мрію –<br />
Бути з тобою завжди,<br />
І нескінченну надію,<br />
Що цього хочеш і ти.</p>
<p>Бо якби ж лиш на мить уявити:<br />
Забрати від мене тебе.<br />
Без тебе не можу я жити,<br />
Без тебе немає мене.</p>
<p>Не варте життя те й хвилини,<br />
Які ти мені дарував,<br />
І серця мого й половини<br />
Ніколи б ніхто не дістав.</p>
<p>Не варте моє існування,<br />
Невиправдане серцебиття,<br />
І без твого кохання<br />
Не потрібне мені це життя.</p>
<p>(с) Мілена.</p>
<p>02.12.2012</p>

<div></div>