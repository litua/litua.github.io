<strong>Олесь Гончар – Поля навкруг мене</strong>
<p>Поля навкруг мене. Жита попід руки.<br />
Забуду про війни, забуду про муки,<br />
Про дим у воронках, нудоту від крові,<br />
Смерть лейтенанта мого на півслові,<br />
Коли ми ходили на штурм бліндажів,<br />
Коли шматували нас міни чужі.<br />
Знов слухаю степу я срібні пісні,<br />
Знов чую, як пахнуть святі полині.<br />
Марево бачу: отари овець<br />
На обрії йдуть, водяні, навпростець.<br />
Живий я!</p>

<div>




</div>

<p><em>1943</em></p>

<div></div>