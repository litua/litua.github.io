<strong>Тарас Шевченко – Не журюсь я, а не спиться</strong>
<p>Не журюсь я, а не спиться<br />
Часом до півночі,<br />
Усе світять ті блискучі<br />
Твої чорні очі.<br />
Мов говорять тихесенько:<br />
“Хоч, небоже, раю?<br />
Він у мене тут, у серці”.<br />
А серця немає,<br />
Й не було його ніколи,<br />
Тільки шматок м’яса…<br />
Нащо ж хороше і пишно<br />
Так ти розцвілася?<br />
Не журюсь я, а не спиться<br />
Часом і до світа,<br />
Усе думка побиває,<br />
Як би ж так прожити,<br />
Щоб ніколи такі очі<br />
Серця не вразили.</p>

<div>




</div>

<p><em>[Квітень-вересень 1846]</em></p>

<div></div>