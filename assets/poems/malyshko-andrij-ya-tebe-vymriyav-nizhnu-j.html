Малишко Андрій – Я тебе вимріяв, ніжну й жагучу…<p>Я тебе вимріяв, ніжну й жагучу,<br />
В снах узаконив, пізнав з поцілунку,<br />
Кликну: — Прийди! — І прийдеш неминуче<br />
Крикну: — Рятуй! — І воскресну в рятунку</p>
<p>Що в твоїм імені є чарівниче:<br />
Трунок, чи хміль, чи веселкова зваба?<br />
Зірка твоє освітила обличчя<br />
І потемніла — світить не змогла-бо.</p>

<div>




</div>

<p>Як ти співала в нашій частині,<br />
Очі ясніли, як сині роси,<br />
Знявши пілотку і шинельчину,<br />
Рідна, далека, золотокоса!</p>
<p>Віють вітри перехресні й зустрічні,<br />
Де ми любились,— до саду й до хати.<br />
Є своя радість на віки вічні<br />
В тім, щоб надіятись і виглядати.</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>