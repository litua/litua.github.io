<strong>Кацай Олексій – Механічний жовтень</strong>
<p>Від жовтневих дощів листя іржавіє<br />
а речі виходять з помешкань<br />
і крокують по калюжам<br />
крізь бризкотливе скливо<br />
безладу осені</p>
<p>Підшипники краплин<br />
механізму погоди<br />
цокотять вкриваючи<br />
поверхню вітру ледь смугастою<br />
гальванопластикою<br />
металізованого туману</p>

<div>




</div>

<p>Зношені речі несуть<br />
у кошелі небосхилу<br />
скринечки будівель туди<br />
де від жовтих дощів листя іржавіє<br />
де складений із парасольок робот<br />
скулившись дивиться<br />
на те як плівкою бензиновою<br />
спогади розплилися літні.</p>

<div></div>