Юрій Андрухович – Етюд неспокою<p>трава на камені вона<br />
вночі шумить у ранах дому<br />
і лугом дихає стіна<br />
рослинне тіло в кам’яному</p>
<p>і ми так часто не спимо<br />
і видивляемо впівока<br />
як з того боку крізь трюмо<br />
трава зітхнула мов затока</p>

<div>




</div>

<p>вганяючи коріння клин<br />
у ці крихкі тріскучі плити<br />
запасти в усмішки щілин<br />
триматись каменя і жити</p>
<p>за крок від рейок і коліс<br />
вона протне розсохлі рами<br />
висока й чиста ніби ліс<br />
трава яка прийшла за нами</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>