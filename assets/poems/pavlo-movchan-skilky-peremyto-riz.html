<strong>Павло Мовчан – “Скільки перемито різних днів…” </strong>
<p>Cкільки перемито різних днів,<br />
Як надовго затяглось шукання!<br />
Вже переступив за межі слів,<br />
Де почавсь майдан мовчання.<br />
Істино, єдина, озов дай,<br />
Вилущися словом із мовчання,<br />
З вуст старечих, з молодих гадань;<br />
Свічкою спахни в німе смеркання,<br />
Ластівкою прилети з гнізда.<br />
Чую: голос мій в розвихренні шаленім<br />
Так мене розпачливо шука,<br />
Що, спіткнувшись, реченням зеленим<br />
Вибуха на вербних язиках.</p>

<div>




</div>

<p>***</p>

<div></div>