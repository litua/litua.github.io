Юлія Кириленко – Пробач<p>Пробач, та я, мабуть, не долюбила…<br />
Пробач, та я, мабуть, не долюблю…<br />
В мені розтала іскри тої сила,<br />
Що слала пісню вітру-скрипалю.</p>
<p>Пробач, та я, мабуть, не залишусь,<br />
Пробач, та я, мабуть, піти повинна.<br />
Ти осушив до дна із серця муст,<br />
І опустошив всі мої судини.</p>
<p>Пробач, та доля, мабуть, оступилась,<br />
Пробач, що я тебе так підвела,<br />
Та почуття купують не на виріст,<br />
Плекають їх з душевного тепла.</p>

<div>




</div>

<p>Пробач, та час прощання грюка в двері,<br />
Пробач мене за цей невдалий дубль…<br />
Ти перезнімеш сотні нових серій,<br />
І повернутись не захочеш навідруб.</p>
<p>Пробач, та я піду, ввійти щоб вчасно<br />
В нове прийдешнє, де тебе нема.<br />
Багаття наше без любові згасло,<br />
Надія наша догора німа.</p>
<p>Пробач за все, чого вже більш не буде,<br />
Пробач й за те, що вже давно було.<br />
Життя іде повз тінь блідих абсурдів,<br />
І, мов бджола, лишає скрізь жало.</p>
<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>