Аліна Звіздецька – Сонце сходить із Заходу…<p>Сонце сходить із Заходу,<br />
ніби маяк сьогодення.<br />
Вдіті навиворіт фатуми –<br />
кратери мого натхнення.</p>
<p>Сіллю приправлене бачення,<br />
реальність вхопила в обійми.<br />
Шукаю думкам призначення.<br />
Вмиваю любов’ю війни.</p>
<p>В закриті моря пробачення<br />
впадають небесні потоки,<br />
комусь Там немає значення<br />
чи віри у всіх глибокі.</p>

<div>




</div>

<p>Приймаючи святість хрещення,<br />
дезинфікують душу.<br />
А я же вартую зречення<br />
і обираю сушу.</p>
<p>Бо совість – ціна натхнення,<br />
і моя дорога – в правду.<br />
Солений маяк сьогодення<br />
на вашу чекає зраду.</p>
<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>