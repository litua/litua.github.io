Ірина Зінковська – На все свій час<p>На все свій час і всьому воля Божа:<br />
Навік залишити чи далі йти.<br />
І часом плачеш: більш я вже не можу!<br />
Візьми свій хрест – для Бога цінний ти.</p>
<p>Хоч огортає страх, смертельний відчай –<br />
На Бога поклади свою журбу.<br />
Молитвою і вірою засвідчуй<br />
сердечну відданість добру.</p>

<div>




</div>

<p>І що б не сталось, звідки б не взялося,<br />
прийми з подякою – бо все для нас.<br />
Благословення золоте колосся<br />
зійде з насіння віри. У свій час…</p>
<p>автор: <a href="http://onlyart.org.ua/?page_id=45617"><strong>Ірина Зінковська</strong></a></p>

<div></div>