<strong>Павло Мовчан – Відповідь </strong>
<p>Покликувач спраглий: чому все, для чого?<br />
Як нитка крізь голку, тяглася дорога<br />
крізь серце — і рвалась: вузли на вузлах…<br />
лиш дучка лишилась — гуде на вітрах,<br />
мов випав сучок, і в плоть порожнясту<br />
дощі затікають, негоди крапчасті.<br />
Чому?! — покликаю, мов знаю кого.<br />
І наче ступаю з води у вогонь.<br />
І, жару вхопивши, з клейном на щоках,<br />
покликую тишу: — Чом пусто в руках?! —<br />
І очі порожні, у горлі свистить…<br />
— Аби ти не смів покликать пустоти…</p>

<div>




</div>

<p>***</p>

<div></div>