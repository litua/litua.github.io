<strong>Антонич Богдан-Ігор – Ідеал</strong>
<p>На синьому безмежжі океану,<br />
де не догляне навіть людське око,<br />
високо, аж до хмар, в імлах глибоко<br />
самітний острів серед хвиль пеану.</p>
<p>На острові, так каже казка,<br />
теменні скарби десь лежать закляті.<br />
Горять моряцькі очи у завзятті,<br />
жага бушує в душах буйно й баско.</p>

<div>




</div>

<p>І вітер дме, і буря тне у парус,<br />
а човен щоглами дере мли пару,<br />
солоною водою перемок.</p>
<p>Нараз вдаряють у підводні скелі,<br />
щасливі, бо в незнання гинуть хмелі:<br />
на острові пустелі лиш – пісок.</p>

<div></div>