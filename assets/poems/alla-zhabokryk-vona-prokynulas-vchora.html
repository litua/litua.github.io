Алла Жабокрик – вона прокинулась вчора від бажання суїциду.<p>вона прокинулась вчора від бажання суїциду.<br />
на вулицях було порожньо, нестерпно і трохи сиро.<br />
і не відомо: чи дощ її бив у душу чи в спину<br />
і чи то він закинув їй зашморг на шию.</p>
<p>вона прокинулась вчора. і не знала, що їй робити.<br />
її не чекали ні друзі, ні колеги і, знаєте, навіть кредити<br />
її не чекали. життя давно її поховало.<br />
а серце чомусь продовжувало бити.<br />
груди синцями від стукотів були вкриті.<br />
і від цього боліло ще більше.<br />
вона кричала, а хтось казав: — тихіше.. тихіше<br />
ви ж порушуєте комендантську годину,<br />
це карається законом і ляпасом з тилу<br />
від тих, кому на вас начхати.<br />
краще лягайте ви, дівчинко, спати.<br />
і стане все кращим у завтрішню днину”</p>
<p>вона прокинулась від бажання суїциду.<br />
і ранок той був таким звичайним.<br />
кіт іще спав, на столі стояв чайник,<br />
недочитані книги у ліжку лежали<br />
і просили забрати з собою.<br />
хоч знали — прохання тут марні.<br />
її чекали перони вокзальні,<br />
та потяги, на які не потрібні білети.<br />
для них потрібно лишень померти.</p>

<div>




</div>

<p>вона прокинулась вчора від нестачі кисню.<br />
губи синіли і в тілі було так тісно.<br />
хотілося вирватись з нього і податись у Данію,<br />
на острів Пасхи і звичайно ж в Австралію.<br />
побачити полярне сяйво і нікуди уже не вертати<br />
хотілось літати. літати хотілось. л і т а т и . . . . .<br />
а тіло заковане й стихле, не випускало душі.<br />
останнє, що вона зробила–<br />
це прочитала його вірші.</p>
<p>вона не кричала сьогодні. не пішла на роботу.<br />
так і не погасила кредит. не сказала нікому, як сильно<br />
її болить. і що життя – це найкраще, що тільки може траплятись.<br />
головне допоки живеш, головне не зламатись.<br />
її не шукав ніхто. лише кіт віднайшов записку:</p>
<p>“поїхала. не повернусь. заховалась у тишу.<br />
якщо комусь потрібна, шукайте мене по мапі<br />
я ще занадто молода, щоб помирати”</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>