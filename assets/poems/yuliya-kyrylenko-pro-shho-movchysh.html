Юлія Кириленко – Про що мовчиш?<p>Про що мовчиш? Ховаєш погляд,<br />
Тремтять обпалені вуста…<br />
Рахую подумки до ста,<br />
Терпкий хоч проганяю спогад,<br />
Та бережу твого листа.<br />
Про що мовчиш? Скажи хоч слово,<br />
Я зрозумію все сама,<br />
Без болю й радощів нема.<br />
Хоч там брехня – нектар медовий,<br />
Хоч правди крапля прегірка,<br />
Хоч трунку звабного ріка,<br />
Те прагну знати, я готова.<br />
Про що мовчиш? Терзають думи,<br />
Пропалена твоя душа,<br />
Отрута крапає з ножа.<br />
Та я зцілю у серці струни,<br />
Лиш знай: тобі я не чужа.<br />
Про що мовчиш? Мовчання кляте<br />
Так зводить з розуму мене,<br />
Хоч часом варто промовчати,<br />
З душі клеймо бісівське зняти,<br />
А світ тим часом все плине…<br />
Про що мовчиш? Поглянь у вічі!<br />
Потраплю в аспідний полон,<br />
Обійме міцно дужий відчай,<br />
Мене питатиме, мов слідчий,<br />
Та я змовчу, бо це мій сон,<br />
Жахливий сон, мені приснилось,<br />
Пекельне марево нічне,<br />
До мене доля має милість,<br />
Ніколи серце сум не виїсть,<br />
Бо ти мовчиш лиш про одне…</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>