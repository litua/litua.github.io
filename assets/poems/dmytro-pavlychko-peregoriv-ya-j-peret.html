<strong>Дмитро Павличко – “Перегорів я й перетлів…” </strong>
<p>Перегорів я й перетлів,<br />
Як ті книжки Кумрана*,<br />
Та ще в мені багато слів<br />
Ти віднайдеш кохана.</p>
<p>Ти з них легесенько здмухнеш<br />
Пісок і потеруху,<br />
Вони задзвонять, ніби креш<br />
Невщербленого духу.</p>
<p>Вони засвітять, наче міст<br />
Вночі понад рікою.<br />
Відкриється таємний зміст<br />
Під ніжною рукою.</p>

<div>




</div>

<p>Відчуєш, як болить мені<br />
Мойого предка рана.<br />
Вцілів я у землі й вогні,<br />
Як ті книжки Кумрана.</p>
<p>***</p>
<p>___________</p>
<p><em>*Кумранські рукописи – древні</em><br />
<em> релігійні тексти, знайдені в пе-</em><br />
<em> чері на березі Мертвого моря,</em><br />
<em> періоду ІІ-І ст. до н.е.</em><br />
(прим. автора)</p>

<div></div>