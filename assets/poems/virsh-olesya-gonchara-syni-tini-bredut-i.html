<strong>Олесь Гончар – Сині тіні бредуть із Дунаю</strong>
<p>Недалеко від Братислави<br />
Я одержав твого листа.<br />
Спалахнули усі переправи<br />
І немає уже моста.</p>
<p>У минуле, у наше, в раннє,<br />
Де були тільки ти і я.<br />
Чую — інше якесь кохання<br />
Вже шепоче твоє ім’я-</p>

<div>




</div>

<p>Вийшла заміж. Втомилась чекати.<br />
Скільки можна! Літа і літа!..<br />
Ти солдат, тобі, може, вмирати,<br />
А я, знаєш, іще молода.</p>
<p>Сині тіні бредуть із Дунаю,<br />
Я виходжу назустріч їм.<br />
Надвечір’я чуже обіймаю,<br />
Надвечір’я зову своїм.</p>
<p><em>1945, Прага</em></p>

<div></div>