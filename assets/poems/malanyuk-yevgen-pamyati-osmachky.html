Маланюк Євген – Пам’яті Осьмачки<p>Не хочу — ні! — цих похорон. Прости.<br />
Хай тільки ворон тричі десь прокряче,<br />
Що вже похований ти, неповторний ти,<br />
Осьмаче-символе, як Вій від мук незрячийі</p>
<p>Ні, не ув’язнить глина чужини<br />
Твою труну, твій попіл вогнепальний,<br />
Бо правнуки, що будуть знов сини,<br />
Перенесуть у тишу спочивальні.</p>

<div>




</div>

<p>Посадять дуб. І, щоб з землею злить,<br />
Чебрець розстелять килимом духмяним.<br />
Внизу Дніпро котитиме блакить,<br />
А в Києві шумітимуть каштани.</p>
<p>9.1Х. 1962</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>