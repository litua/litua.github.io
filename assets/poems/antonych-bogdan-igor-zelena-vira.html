<strong>Антонич Богдан-Ігор – Зелена віра</strong>
<p>Зелений бог рослин і звірів<br />
учить мене п’янкої віри,<br />
релігії ночей весінніх,<br />
коли прапервні у кипінні,<br />
у вічній зміні все незмінні.<br />
(Релігії ночей кипучих,<br />
коли гримлять рослинні тучі).</p>

<div>




</div>

<p>Зелений бог буяння й зросту<br />
зітре на попіл мої кості,<br />
щоб виростало, щоб кипіло<br />
п’янких рослин зелене тіло.</p>
<p>Хто ти, що клониш чола куряв,<br />
вогонь, чи бог, чи птах, чи буря?</p>
<p><em>14 березня 1936</em></p>

<div></div>