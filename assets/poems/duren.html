<strong>Роман Штігер – Дурень</strong>
<p>я повішусь дощем<br />
на твоїх обважнілих повіках<br />
і вітром між пальцями<br />
пробіжусь босоніж<br />
ти знаєш не розказуй<br />
мені про завтра<br />
бо майбутнє вже<br />
подорослішало<br />
на мить<br />
.<br />
чим більше ти будеш<br />
вивчати мене<br />
тим<br />
більше будеш розчаровуватись<br />
і все буде як із усіма<br />
попередніми ляльками<br />
лягай навпроти<br />
будемо мовчати у піжмурки<br />
ця ніч прийде й<br />
заколише нас і<br />
коли ще буде така історія?<br />
.<br />
ролі<br />
маски<br />
а давай так?<br />
без пафосу<br />
із галасом будемо<br />
бити стереотипи любові<br />
і з трепетом видалимо<br />
той кадр із плівки<br />
де ти підеш від мене<br />
.<br />
тобі холодно<br />
у плечі?<br />
а мені по<br />
серцю гілками<br />
без листя і<br />
летіти у вись<br />
хіба після<br />
таких свіжих<br />
порцій відчаю і<br />
стисло – недоречних<br />
приречених речень<br />
я хочу любити наших ще<br />
ненароджених дітей<br />
правда дурень?</p>

<div>




</div>

<p><a href="http://onlyart.org.ua/?page_id=559">до переліку віршів Романа</a></p>

<div></div>