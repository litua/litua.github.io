<strong>Дмитро Павличко – “Мені твоїх поцілунків…” </strong>
<p>Мені твоїх поцілунків<br />
Вовік не буде доста,<br />
Тож підпливай до мене,<br />
Сирено злотохвоста.<br />
Я маю трохи дивні,<br />
Та все ж чудові клешні,<br />
Вони тебе зігріють,<br />
Як почуття справдешні.<br />
Я – напіврак – це гірко! –<br />
А ти – напіврибина.<br />
Ти плаваєш, як сонце,<br />
Чи, як зоря глибинна.<br />
Ах, твої пишні перса,<br />
Соски, неначе вишні,<br />
І плавники, мов крила,<br />
І порухи розкішні.<br />
Я тут, на дні, я близько,<br />
Прибитий глибиною,<br />
Змахни хвостом, дай руку,<br />
Побудь хоч мить зі мною!</p>

<div>




</div>

<p>***</p>

<div></div>