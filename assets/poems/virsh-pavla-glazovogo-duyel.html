<strong>Павло Глазовий – Дуєль</strong>
<p>Бредуть хлопчаки жовтороті.<br />
Між ними патлатий “чувак”<br />
Бряжчить на дешевій гітарі<br />
І каже кумпанії так:<br />
— Послухайте штучку, реб’ята,<br />
На давній ізвєсний мотив.<br />
Його я злегка подісправив,<br />
А строчки нові сочинив.<br />
“Любил я красотку дівчонку<br />
З кудрями волос до плеча.<br />
Ми чувства свої не таїли,<br />
Була в нас любов горяча.<br />
І жив я своєю любов’ю,<br />
І бреділ лиш нею одной,<br />
Но вот прицепився к дівчонкє<br />
Какой-то чудак доходной.<br />
Нахального етого типа<br />
То здєсь ми встрічали, то там.<br />
За милой моєю дівчонкой<br />
Ходив охломон по п’ятам.<br />
Однажди в саду ботанічном,<br />
В той часті, де сосни та єль,<br />
Застукав я етого типа<br />
І визвав його на дуєль.<br />
Оружія ми не імєлі,<br />
Но нас воспаляла любов.<br />
Ми рвали друг другу одьожу<br />
При помощі рук і зубов.<br />
Когда ми дуєль завершили,<br />
То билі в чом мать родила.<br />
Любов ти, любов удалая,<br />
Ах вот до чего довела!”<br />
Розсипав слова, як полову,<br />
І весело, гарно йому.<br />
Кому окалічено мову,<br />
Спотворено й душу тому.</p>

<div></div>