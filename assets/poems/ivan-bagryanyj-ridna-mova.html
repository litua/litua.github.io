<strong>Іван Багряний – Рідна мова</strong>
<p>М о в о  р і д н а!<br />
Колискова<br />
Материнська ніжна мово!<br />
Мово сили й простоти, —<br />
Гей, яка ж прекрасна Ти!</p>
<p>Перше слово — крик любови,<br />
Сміх і радість немовляти —<br />
Неповторне слово “М а т и” —<br />
Про життя найперше слово…</p>
<p>Друге слово — гімн величний,<br />
Грім звитяг і клекіт орлій, —<br />
Звук “В і т ч и з н и” неповторний<br />
І простий, і предковічний…</p>

<div>




</div>

<p>Ну, а третє слово — “М и л а” —<br />
Буря крози, пісня рвійна<br />
І така, як пах любистку,<br />
І така, як мрійка мрійна…</p>
<p>Перейшов усі світи я —<br />
Є прекрасних мов багато,<br />
Але п е р ш о ю, як Мати,<br />
Серед мов одна лиш ти є.</p>
<p>Ти велична і проста.<br />
Ти стара і вічно нова.<br />
Ти могутня, р і д н а м о в о<br />
Мово — пісня колискова.<br />
Мова —<br />
матері уста.</p>
<p>Хабаровськ, 1937</p>

<div></div>