Маланюк Євген – Лист<p>Так. Без Тебе повільна, нестямна загибель,<br />
Батьківщино моя, Батьківщина німа!<br />
Навіть гіркість в черствому щоденному хлібі<br />
Мстить, нагадуючи, що Тебе нема.</p>
<p>А пусті, нескінченні, бездонні ночі,<br />
А ворожі, навіки вже страчені дні,<br />
Коли марно палаєш, а ворог регоче,<br />
А доба ось гримить у залізі й вогні.</p>

<div>




</div>

<p>І от знову дощі. Не дихнеш, не промовиш<br />
Крізь завісу просторів у скудний мій день<br />
Ані леготом піль, ані квітом любови,<br />
Ані шумом топіль, ані вітром пісень.</p>
<p>Та у муках ночей, під нещадними днями,<br />
За безкрилим триванням цих згублених літ<br />
Виростає ось мудрість, важка, наче камінь,-<br />
Одинокий безрадісний плід.</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>