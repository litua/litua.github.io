<strong>Павло Мовчан – Сон </strong>
<p>Лягав у спокої — прокинувсь у тривозі…<br />
І той вогонь, що тіло п’ятнував,<br />
палив нутро… Я на щоці чув сльози…<br />
Напевне, плакав, а чому — не знав…<br />
Крізь штори світло рівно струмувало,<br />
годинника вихоплюючи з тьми,<br />
і кожна стрілка, піднята, мов палець,<br />
здавалась застереженням німим.<br />
Спинився час? Чи серце зупинялось?<br />
Не міг я навіть пальцем ворухнуть,<br />
І плоть мою, мов литу із металу,<br />
немовби руки чиїсь владно гнуть…<br />
І я не знав, яка моя провина,<br />
чим завинив, навіщо каяття?<br />
Нутро горіло, крижаніла спина,<br />
немов раптово лопнула хвилина<br />
і обірвалось уві сні життя…<br />
Але чому, чому свідомість<br />
була, мов скло, чистісінька, ясна,<br />
і холодом проймала невідомість,<br />
і холодила беззмістовність сна?..<br />
І я чекав терпляче на світання,<br />
а з’яви образу знайомого мені,<br />
і очі, нахолоджені чеканням,<br />
ушнипились в годинник на стіні.<br />
І раптом голос — ніби хтось заплакав;<br />
то, в муках роджене, кричало немовля,<br />
і я заплющив очі на подяку,<br />
і чув, як срімко кружеля Земля.</p>

<div>




</div>

<p>***</p>

<div></div>