<strong>Юрій Федькович – Дезертир</strong>
<p>Ой сів же він при столику,<br />
При світлі думав,<br />
Писаннячко дрібнесеньке,<br />
А він го читав.</p>
<p>Писаннячко дрібнесеньке,<br />
Листочок — як сніг;<br />
Склонив же він головоньку<br />
К столові на ріг.</p>
<p>“Ой ненечка старенькая<br />
Ми пише в одно,<br />
Що там зима тяженькая,<br />
А їй студено;</p>

<div>




</div>

<p>Нема, нема єї кому<br />
Врубати дрівець,<br />
Бо їй синок один в дому,—<br />
Цісарський стрілець”</p>
<p>І схопився, як поломінь,<br />
Полетів, як птах,<br />
А вітер з ним не йде вдогінь,<br />
Бо годі му так;</p>
<p>Бо він летить до матоньки<br />
Старої домів,<br />
Дрівець єї врубатоньки,<br />
Би хатку нагрів.</p>
<p><em>1861</em></p>

<div></div>