<strong>Ліля Колісник – Давно не писала, не приходили рими…</strong>
<p>Давно не писала, не приходили рими.<br />
Лиш хаос думок, я в пошуках музи.<br />
На кожну подію – свої причини,<br />
Шукай між рядків, вслухайся у музику.</p>
<p>Не стукала в двері: вони вже зачинені,<br />
Сильна дівчинка вже не може боротися.<br />
Вона горда, не скаже: “Відчини мені”.<br />
І тихо вбиватиме в собі осінь.</p>

<div>




</div>

<p>Не всі зрозуміють, не кожен підтримає.<br />
Дивні метафори, влучні епітети?<br />
Ти, саме ти, просто скажи мені,<br />
Як в цьому хворому світі нам жити?</p>
<p>Не треба байдужості і в’їдливих поглядів,<br />
Люди втомилися бути нещасними.<br />
Даруйте тепло і любов одне одному –<br />
І ви відчуєте, як це прекрасно…</p>

<div></div>