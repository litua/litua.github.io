<strong>Ольжич Олег – Межа</strong>
<p>По рівній грані двох світів ідеш,<br />
Що, наче скло, невидима і гостра.<br />
І тягне, рве глибинами без меж<br />
Одкрите серце ненаситний простір.</p>

<div>




</div>

<p>Ступи ліворуч: легкий буде спад,<br />
Повільні луки, мляві серпантини.<br />
Від інтелекту через хліб назад<br />
До жаху і бєзсилости клітини.</p>
<p>А вправо ступиш — прірва і провал,<br />
І знову сплеск, і в клекотінні виру —<br />
Лише твій шал щитом проти навал.<br />
Одвага ж, коли ти запрагнув. Віра.</p>
<p><em>1937</em></p>

<div></div>