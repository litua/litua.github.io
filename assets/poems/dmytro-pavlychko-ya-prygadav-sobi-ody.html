<strong>Дмитро Павличко – “Я пригадав собі один стіжок у горах…” </strong>
<p>Я пригадав собі один стіжок у горах.<br />
З молодика сідав на нього срібний порох,<br />
А я лежав на нім тихенько, наче звір,<br />
І поглядом ловив сліди падущих зір.<br />
Я ждав, коли прийде косуля їсти сіно,<br />
Вона приходила щоночі неодмінно,<br />
Тремтяча, як зоря, що впала в темнику!<br />
Я ж оглядав її, рожеву й боязку…<br />
Хотів би я побуть ще раз на тому стозі,<br />
Діждатися й тебе в закоханій тривозі,<br />
Почути, як прийдеш, як скинеш киптаря,<br />
Як затремтиш, немов та сарна чи зоря…</p>

<div>




</div>

<p>***</p>

<div></div>