<strong>Павло Мовчан – “Біля очей, на дотик пучки…” </strong>
<p>Біля очей, на дотик пучки,<br />
на довжину відлуння — ти…<br />
Пробач, що я мовчанням мучив,<br />
що тінь, мов каменя, котив.</p>
<p>Тікав від тебе і від себе,<br />
себе ошукував, брехав,<br />
не царював, а лише жебрав,<br />
не володів, а тільки брав.</p>

<div>




</div>

<p>І маю за видатки плату,<br />
став тим удаваним, яким<br />
зліпив себе — душа горбата,<br />
і запеклися п’ястуки.</p>
<p>А ти на пімсту щедра, мила,<br />
зійшла у очі, наче дим,<br />
й того, що сльози ще не змили,<br />
стинаєш полиском води.</p>
<p>***</p>

<div></div>