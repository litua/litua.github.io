<h3><strong>Яновський Юрій – Епіграфи з роману «Чотири шаблі» (Пісня сьома)</strong></h3>
<p><em>Голос:</em></p>
<p>Ми путь свою пройшли, як гагаган,<br />
Що з неба од зорі схилив орбіту.<br />
У ніч, у млу, у біль, у дикий лан<br />
Летіло непідковане копито!</p>
<p>Дихання моря пестило фрегат.<br />
Широкий вітер з півдня шторм заводив.<br />
Незнаних напрямків ішов пасат,<br />
Прапорами вимахував без коду.</p>

<div>




</div>

<p>Незнаних напрямків ішов пасат!<br />
Нечуваної сили і завзяття —<br />
Стелився гул вогненних канонад.<br />
Тремтіло сонце в небі, як латаття.</p>
<p>Достойна і смілива наша путь.<br />
Бадьорі й переконані бійці ми.<br />
Наш край в цвіту! Цвіте наш край в степу!<br />
Живуть його простори несходимі!</p>
<p>На вітрі рухаються руки рей,<br />
На обрії — омана заозерій…</p>
<p><em>Хор:</em></p>
<p>Ми стоїмо плечима до плечей,<br />
І світ відчинено, як двері!</p>

<div></div>