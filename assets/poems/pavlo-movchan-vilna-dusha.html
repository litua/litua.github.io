<strong>Павло Мовчан – Вільна душа </strong>
<p>Спонукувана ким і за чиїм велінням,<br />
ламаючи кістки, як шкаралущ насіння,<br />
проламуючи час, позбувшися томління,<br />
виламується з нас душа на облетіння.<br />
І облетівши скрізь, вертається, мов з свята,<br />
м’якесенька, мов віск, легесенька, як вата.<br />
Хоч більша, як була, вагоміша, значіша,<br />
поширшало й крило — ширяння в нього інше.<br />
І вдарилась душа, мов хтось гніздо те звузив:<br />
не попаде ніяк, неначе куля в лузу.<br />
І б’ється в тіла шкло, як у вікно синиця;<br />
поранене крило вже стріпує росицю.<br />
А тіло, як труба — гудюча порожнина:<br />
в розімкнутих губах — калина…</p>

<div>




</div>

<p>***</p>

<div></div>