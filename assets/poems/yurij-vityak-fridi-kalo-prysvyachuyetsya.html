<strong>Юрій Вітяк – Фріді Кало присвячується…</strong>
<p>Фріді Кало присвячується…<br />
Ліжко – ковпак, буцигарня для тіла,<br />
Пута покути, життя в простирадлах,<br />
Люди порожні для тебе, безрадні,.<br />
Пам’ять не зрадить, що радість зотліла.<br />
Мов на стовпі без відступництва відьма,<br />
Так, ніби Бруно, за віру в безмежність.<br />
Лежень оспалий сапить: «Незалежність!<br />
Натовп набрид, як очам болебільма».<br />
Ти – кубик- рубик , – від барв ані сліду,<br />
Загнаний в кут, у суспільні тенета…<br />
Крила відтяли, а хочеться лету,<br />
Хочеш творити, як скована Фріда.<br />
Пензлі у руки і поки незрячі,<br />
Всі, хто гнітив, упивався у гланди,<br />
Гучно сурми про сум’яття,Роланде,<br />
Фарбою слів, що згустіли добряче.</p>

<div></div>