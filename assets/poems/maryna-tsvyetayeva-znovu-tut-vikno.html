<strong>Марина Цвєтаєва – “Знову тут вікно…” </strong>
<h3><em><strong>в перекладі Марти Тарнавської</strong></em></h3>
<p>Марина Цветаева<br />
<em>Вот опять окно…</em></p>
<p>* * *</p>
<p>Знову тут вікно,<br />
Що за ним не сплять.<br />
Може, п’ють вино,<br />
Може, так сидять.<br />
Може, стиск руки<br />
Вчить когось кохати.<br />
Є вікно таке<br />
В кожній, друже, хаті.</p>

<div>




</div>

<p>Зустрічей, розлук<br />
Крик — вікно у ніч!<br />
Ламп яскравий лук,<br />
Чи мигтіння свіч…<br />
Теж нема й мені<br />
Спокою в утомі:<br />
Світло у вікні<br />
І в моєму домі.</p>
<p>Друже, помолися за безсонний дім<br />
Із вікном ясним!</p>
<p>***</p>

<div></div>