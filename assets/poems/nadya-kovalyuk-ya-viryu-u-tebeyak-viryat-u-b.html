Надя Ковалюк – Я вірю у тебе,як вірять у Бога<p>Я вірю у тебе,як вірять у Бога,<br />
І віра моя – кришталева і чиста,<br />
Бо ти – жовтокоса, бо ти – синьоока,<br />
Бо серцем колисана, рідна Вітчизно!</p>
<p>Хто прОкляв тебе, обездолена земле?<br />
Ці гнізда лелечі, каштанові стіни…<br />
Невже твоя зірка завчасно померкне?<br />
Розтоптана владою, наша Вкраїно…</p>
<p>Ти встанеш! Інакше не може і бути,<br />
Бо молодь тобі не дозволить пропасти!<br />
Заради майбутнього зблизяться люди<br />
І вирвуть тебе із гнітучої пастки!</p>

<div>




</div>

<p>Ростуть твої діти… Ти знову воскреснеш,<br />
Ти тільки повір, бо той час – не далеко!<br />
Й над стягом твоїм – золотаво-небесним<br />
Відмолить гріхи відчайдушна лелека!</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>