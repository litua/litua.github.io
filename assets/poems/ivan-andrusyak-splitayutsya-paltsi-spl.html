Іван Андрусяк – сплітаються пальці сплітаються очі і голови…<p>сплітаються пальці сплітаються очі і голови<br />
на стоптаний пляц виповзають картаті слова<br />
а ми залишаємось голими голими голими<br />
ключиця сідниця коліно кулак голова</p>
<p>ховаємо очі за висхлими бляклими плівками<br />
ховаємо в жмені маленьких драґлистих синів<br />
а ви не приходите згорблений відчаєм лікарю<br />
лиш тихе тремтіння повільно повзе по струні</p>

<div>




</div>

<p>проколює сонце дротинами променів гострими<br />
понуре терпіння обмацує зором далінь<br />
а ви мовчите ув останньому відчаї господи<br />
в самотньому небі вас нікому зняти з петлі…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>