<strong>Олекси Стефановича – Дорошенко</strong>
<p>     <em>       Є.Маланюкові</em></p>
<p>“Занадто панська — Польща. З нею важко.<br />
Гидке — московське: вірний твій холоп,<br />
Сміття твоє, підніжок твій Івашко.<br />
З такими жить — добра нам не було б.</p>

<div>




</div>

<p>Туди нам треба глянути, за море.<br />
Хоч і далися турки узнаки,<br />
Та тільки з ними лад якийсь утворим.<br />
О Боже, пронеси часи тяжкі”.</p>
<p>І, може, й блисла би, соколю-вовче,<br />
Одна усім просторам булава,<br />
Коли б не поховало Ярополче,<br />
Коли б не погребла тебе Москва.</p>
<p>Прага, 1924</p>

<div></div>