Андрій Любка – Петрові Мідянці<p>Келих, чарка – вже по косовиці,<br />
в сутінках дріма гірський сувій…<br />
Наче рідкісні на плаєві косиці,<br />
Пишеш тексти зболені свої.<br />
Може дощ багаття загасити,<br />
Може бити у лице навскіс.<br />
В темряві горять твої молитви,<br />
До богів і гір, і до беріз.<br />
Там, де суть і сутінь творять сутність,<br />
де дерев затихлі ланцюги,<br />
Там живе тендітна самобутність<br />
снів твоїх, і слів твоїх сади.<br />
Де лише уповні, а не трохи<br />
твориш ти карпатський наш Коран,<br />
Дивиться на тебе ця епоха.<br />
Молиться за тебе Піп Іван.</p>

<div>




</div>

<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>