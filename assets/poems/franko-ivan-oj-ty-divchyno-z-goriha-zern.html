Франко Іван – Oй ти, дівчино, з горіха зерня…<p>Oй ти, дівчино, з горіха зерня,<br />
Чом твоє серденько — колюче терня?</p>
<p>Чом твої устонька — тиха молитва,<br />
А твоє слово остре, як бритва?</p>
<p>Чом твої очі сяють тим чаром,<br />
Що то запалює серце пожаром?</p>
<p>Ох, тії очі темніші ночі,<br />
Хто в них задивиться, й сонця не хоче!</p>

<div>




</div>

<p>І чом твій усміх —для мене скрута,<br />
Серце бентежить, як буря люта?</p>
<p>Ой ти, дівчино, ясная зоре!<br />
Ти мої радощі, ти моє горе!</p>
<p>Тебе видаючи, любити мушу,<br />
Тебе кохаючи, загублю дуту.</p>
<p>автор: <strong><a href="http://onlyart.org.ua/?page_id=5042">Франко Іван</a></strong></p>

<div></div>