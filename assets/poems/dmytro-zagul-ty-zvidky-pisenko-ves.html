<strong>Дмитро Загул – “Ти звідки, пісенько веселе…”</strong>
<p>– Ти звідки, пісенько весела,<br />
До мене пташкою прийшла?<br />
– Перелітала рідні села,<br />
Твоє коханнячко знайшла.<br />
– А що там, пісенько, чувати?<br />
Що діє дівчина моя?<br />
– Переказала привітати<br />
Тебе лебідонька твоя.<br />
– А як без мене проживає?<br />
Чи дуже журиться вона?<br />
– В пісні журбу переливає,<br />
Тебе чекаючи щодня.<br />
– А може, гарний подарунчик<br />
Передала вона мені?<br />
– Один гарячий поцілунчик<br />
Тобі в далекій стороні.</p>

<div>




</div>

<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ПІДГІР’Я”</p>

<div></div>