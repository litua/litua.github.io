<strong>Семенко Михайль – Вечірній пароход </strong>
<p>Я дививсь учора ввечері на бухту<br />
З якої зійшов льод.<br />
Пожар на заході давно вже стухнув<br />
І прийшов вечірній пароход.<br />
Давно не бачив відблисків ліхтарних<br />
Що стовбурять так густо на воді.<br />
Лягають тіні в бухті плинів хмарних<br />
І миготять на тінях блиски золоті.<br />
Вслухавсь у пісню серед хмурої тиші<br />
Впивав її з нерухомо-м’яким повітрям.<br />
Ніч. Гори. Темна в огниках бухта мене<br />
колише<br />
В теплих хвилях поволі плинучого вітру.</p>

<div>




</div>

<p>16. I. 1916. Владивосток</p>

<div></div>