<strong>Герасим’юк Василь – Люблю мамин почерк</strong>
<p>Люблю мамин почерк. Слова її переловім.<br />
Їх можна читати, шептати і не відпускати.<br />
Не жить мені більше, у світі не жить молодім,<br />
та нинішню радість не зможе ніхто відібрати.</p>

<div>




</div>

<p>Відчую розхристану днину – як материн спів.<br />
Відчую відчахнуту гілку – заниє, як слово.<br />
Відчую осквернену душу – з таких вона слів,<br />
що пахнуть отавами пізніми та барвінкове.</p>
<p>Нехай мене завтрашня днина хитає в диму<br />
їдкого лукавства, але відібрати не зможе<br />
цю радість від імені жінки</p>
<p>  хоча би тому,</p>
<p>що нині читаю ім’я її, господи-боже…</p>

<div></div>