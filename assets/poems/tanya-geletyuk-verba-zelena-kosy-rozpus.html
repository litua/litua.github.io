<strong>Таня Гелетюк – Верба зелена коси розпустила</strong>
<p>Верба зелена коси розпустила<br />
Й полоще їх у річковій воді.<br />
А я іду по втоптаній стежині<br />
Босоніж по своїй святій землі.<br />
Вдихаю білий дух п’янких вишень,<br />
Ковтаю жадібно сухе повітря,<br />
А невгамовний вітер-буревій<br />
Розносить навкруги бліде суцвіття.<br />
Село моє замріяне й ясне,<br />
Немов в віночку, квітами завите<br />
Красиво вдягнене в густі садки.<br />
Таке ясне і трохи гордовите.</p>

<div>




</div>

<p>Лиш тут живуть такі привітні люди,<br />
Талановиті, щирі, запальні<br />
Моє село, моя маленька Україна<br />
Що визирає діток у яснім вікні.<br />
Сміється в золоті старих беріз<br />
Моя красива і простора школа,<br />
Така висока, біла й ошатна<br />
Така прекрасна й трішки сивочола.<br />
Моє село зростило трударів,<br />
Людей високих мріями й ділами<br />
І я горджуся тим, що тут живу,<br />
І я горджуся цими іменами.</p>
<p>Нехай про них не знає увесь світ,<br />
Нехай вони для когось невідомі.<br />
Та серце гордість сповнює щомить<br />
Це наші лікарі, керівники, військові.<br />
Це мудрі історичні імена,<br />
Це наша невмируща горда слава<br />
Васильченко і Рейнюки брати,<br />
Їх ця земля для світу колисала.<br />
Дощем умите, скроплене ущент<br />
Стоїть село огрядне й величаве<br />
Моє село, батьківський отчий дім<br />
І небо від ставочка зеленаве.</p>

<div></div>