<strong>Калинець Ігор – Я радо йду у твій полон…</strong>
<p>Я радо йду у твій полон,<br />
в зіниці звабливі і темні.<br />
Із човників твоїх долонь<br />
стікає сонця мед на мене.<br />
І виростає маєво густе,<br />
ростуть над нами дивні трави.<br />
І пахеш ти, як синій степ,<br />
омитий свіжими вітрами…<br />
А потім понесеш в очах,<br />
в зіницях<br />
радість невгасиму,<br />
що в травах<br />
травень нас звінчав,<br />
що дав нам сподівання сина.</p>

<div></div>