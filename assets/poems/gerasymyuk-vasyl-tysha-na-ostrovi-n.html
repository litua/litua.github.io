<strong>Герасим’юк Василь – Тиша на острові нашому…</strong>
<p>Тиша на острові нашому.<br />
Хоч і не затишно нам,<br />
правду свою не розкажемо<br />
навіть весняним вітрам.</p>
<p>Острове,<br />
острове,<br />
острове…</p>

<div>




</div>

<p>Латка в огромі стихій –<br />
прочерк у замислі господа –<br />
бинда поганських надій.</p>
<p>Бинда, у гриви заплетена<br />
коників наших зірких…<br />
Де вони, острове? Де вона,<br />
господи?</p>
<p>Хто з вас затих?</p>

<div></div>