<strong>Павло Тичина – Не знаю і сам я, за що так люблю…</strong>
<p>Не знаю і сам я, за що так люблю<br />
Безщасную тую Вкраїну мою?<br />
За що так кохаю? І що у їй є? —<br />
Нещасний народ, його гірке життє:<br />
Темнота та голод… Ох, ліпше мовчать!<br />
За що ж так любити, за що так кохать?<br />
Не знаю, не знаю! — але я люблю,<br />
І сили свої всі я їй віддаю.<br />
Їй пісні складаю, веселі, сумні,<br />
Молюсь за її… Але ж чудно мені,<br />
Що й сам я не знаю, за що так люблю<br />
Безщасную тую Вкраїну мою…</p>

<div>




</div>

<p><em>(1909)</em></p>

<div></div>