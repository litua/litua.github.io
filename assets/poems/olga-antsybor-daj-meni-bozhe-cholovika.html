<strong>Ольга Анцибор – Дай мені, Боже, чоловіка…</strong>
<p>Дай мені, Боже, чоловіка,<br />
Того, що палко я люблю.<br />
Я знаю, що це гріх великий,<br />
Та всеодно тебе молю.</p>
<p>Тебе благаю на колінах,<br />
Цей гріх мені прошу простить,<br />
Бо дні й роки летять невпинно,<br />
А серце любить і болить.</p>

<div>




</div>

<p>Я зла нікому не бажаю,<br />
Не хочу кривди і жалю.<br />
Хай тільки він мене кохає,<br />
Бо я його, як світ, люблю.</p>
<p>Люблю, як дощик на хмаринці,<br />
Як чисту воду, як росу.<br />
Своє кохання по краплинці<br />
Я на вустах йому несу.</p>
<p>Нехай іде він по стежині,<br />
А я тихенько відступлю,<br />
Але хай знає він віднині,<br />
Як ніжно я його люблю.</p>

<div></div>