Маланюк Євген – Невичерпальність<p>Тяжким хрестом лежать шляхи,<br />
Ясні в ночах, вони сліпі вдень:<br />
Рамено — з заходу на схід,<br />
Рамено — з півночі на південь.</p>
<p>І так розп’ята — віки,-<br />
Вогонь буття не загасила.<br />
Невичерпаний дух який!<br />
Яка непереможна сила!</p>
<p>Гноблять, калічать, труять рід,<br />
Ворожать, напускають чари,-<br />
Здається, знищено вже й слід,<br />
Лиш потурнаки й яничари.</p>

<div>




</div>

<p>І ось — Стефаник і Куліш,<br />
Ось — Коцюбинський, Леся — квіти<br />
Степів страждальної землі,<br />
Народу самостійні діти!</p>
<p>А то підземно загуде<br />
Вулканом націй ціла раса,<br />
І даром божеським гряде<br />
Нам Прометеїв дух Тараса.</p>
<p><a href="http://onlyart.org.ua/?page_id=50750"><strong>повні тексти з української літератури</strong></a></p>

<div></div>