Андрій Любка – Вакханалія<p>я живу отут напиваюся знову<br />
заглиблений в себе немов у єресь<br />
зустрівши чортів забувши єгову<br />
приходять вночі і стукають в двері<br />
засмаглі студентки двоногі пантери<br />
вологі мов щогли після змивань<br />
оголені курви виходять в етери<br />
заходить в облогу вологий жадан<br />
і тут я згадав про аскольда і діра<br />
до чого тут дір коли ця діра<br />
засмоктує в себе як води нілу<br />
це наче море пірни аж до дна<br />
і винесеш перли натрудишся досить<br />
а тут ти помітив цитую франка<br />
танцює петро і архангел йосип<br />
хмільні від вина стрункі мов стіна<br />
і білі спалахи наче фари<br />
і збуджені крики дам тобі дам<br />
а зранку посплю забивши на пари<br />
спраглий кохань і нових злягань</p>

<div>




</div>

<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>