<strong>Юлька Гриценко – Павутина</strong>
<p>На годиннику північ і дим цигарковий.<br />
Мовчить календар про застиглі літа.<br />
А на стелі павук: в павутину любові<br />
Доплітає розлуки з десятка до ста.</p>
<p>Замість сонця вплітає тумани й тривоги,<br />
Замість вірності зради одвічні плете.<br />
Там, де ліжко було, простелилась дорога.<br />
Там вже й потяг, й прощання святе.</p>

<div>




</div>

<p>Прокидаюсь, змітаю гидку павутину.<br />
За цигаркою тягнеться сонна рука.<br />
Споглядаю, як плаче у тиші годинник<br />
За згасанням життя павука.</p>
<p><a href="http://onlyart.org.ua/?page_id=811">до віршів Юльки Гриценко</a></p>

<div></div>