<strong>Леся Українка – «Чи тільки ж блискавицями літати…»</strong>
<p>Чи тільки ж блискавицями літати<br />
словам отим, що з туги народились?<br />
Чому ж би їм не злинути угору,<br />
мов жайворонка спів, дзвіночком срібним?<br />
Чом не розсипатись над чорною ріллею,<br />
мов дзвінкий дощ, просвічений промінням?<br />
Чом не заграти колом танцюристим,<br />
мов ті листочки, що зриває буря,<br />
мов діамантові сніжинки в хуртовину?<br />
Чи тільки зірка тим ясніше сяє,<br />
чим темрява чорніша вколо неї?<br />
Чи тільки в казці вироста калина<br />
з убитої людини і чарує<br />
усіх людей сопілкою дивною?<br />
Чи тільки в казці лебідь умирає<br />
не з криком навісним, а з любим співом?..</p>

<div>




</div>

<p>26.08.1900</p>

<div></div>