<strong>Микола Хвильовий – За обрієм зима</strong>
<p>Посьолок на горі, а там — завод сизий.<br />
На серці пелюстки так тепло-тепло: мак.<br />
Вже одцвірінькав птах свої жагучі меси —<br />
За обрієм зима.<br />
За обрієм зима, а лебедині крила…<br />
Не видко на шляхах — жевріє листопад,<br />
Але і промінь-цвіт не намантачить рала —<br />
Захворів у степах.</p>

<div>




</div>

<p>Добраніч! У вирій ми, гуси, простяглися.<br />
За вами й я туди (вовтузиться сумнів).<br />
І завжди так в житті: до сонця несемося,<br />
Лишень затихнуть десь його палкі пісні.</p>
<p>Лосунем поплигав вітрець жовто-осінній,<br />
Росте на думці дуб з голісіньким гіллям.<br />
Гудок. Товариші ідуть, як франкмасони,<br />
І на спочинок теж задумливі поля.</p>
<p>Мовчазно. Шарудить тільки змарніле листя,<br />
Похилий пес пробіг через сумний байрак…<br />
В якій гармонії я дочекаюсь гостя?.<br />
За обрієм зима….</p>

<div></div>