<strong>Людмила Васильєва – Пам’яті Квітки Цісик</strong>
<p>Коли мені забракне віри,<br />
І сум мій розум огорта,<br />
Коли здається світ весь сірим,<br />
Й буденність їсть душі свята,<br />
Я умикаю спів чарівний<br />
Тієї жінки, що була<br />
Донькою нашої країни,<br />
В якій на жаль і не жила…<br />
В Америці переселенці<br />
Із українського села<br />
Уклали розум, душу й серце,<br />
Щоб дати донці два крила.<br />
Вони навчили мови, співу,<br />
Й любові щирої, без меж<br />
До чарівної батьківщини,<br />
Що Україною ти звеш.<br />
Зростала дівчина в любові,<br />
Та свій розвинувши талан,<br />
В ліричній музиці та слові<br />
Перетинала океан,<br />
Та линула у полонини,<br />
В славетні гори та ліси.<br />
Земля батьків, надії, мрії<br />
Завмерла, той почувши спів.<br />
Такої щирості у пісні,<br />
Такої ніжності й жалю<br />
Не чули ще гаї первісні<br />
На заздрість навіть солов’ю.<br />
Вершини голосу сягали<br />
Глибин народної души!<br />
Так! Квітка Цісик її звали,<br />
Ім’я це в пам’яті лиши.<br />
Співуча Квітка, янгол чистий,<br />
Пішла з життя на чужині,<br />
Тепер живе лише у пісні..<br />
В святкові та буденні дні,<br />
Завмерши слухаю, як квітне<br />
Той голос – чудо із чудес,<br />
Вона же дивиться привітно,<br />
Нам посміхаючись з небес.</p>

<div>




</div>

<p>2013 р.</p>

<div></div>