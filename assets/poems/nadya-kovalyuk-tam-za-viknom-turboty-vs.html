Надя Ковалюк – Там, за вікном, турботи всі земні…<p>Там, за вікном, турботи всі земні<br />
сховала ніч у стомлених долонях,<br />
притулку не знаходячи в траві<br />
заскочив вітер аж на підвіконня.<br />
А притуливши спокій до дверей,<br />
запеленавши кожного в перину,-<br />
чаклує сон над долями людей,<br />
і спить моя ріднесенька людина.</p>
<p>Усе, що є: і небо, і земля<br />
вмістилися у цих м”яких долонях,<br />
напевно більше, ніж саме життя<br />
люблю її – свою ласкаву доню.<br />
Якщо перетоптати всі стежки,<br />
де можна віднайти душевний спокій –<br />
його ніде у світі не знайти,<br />
бо він лиш там, де будуть її кроки…<br />
А деколи так хочеться на мить<br />
побачити цей світ її очима<br />
й від того, що бентежить і болить<br />
прикрити доньку власними плечима…</p>

<div>




</div>

<p>Пливуть роки, тікаючи від нас,<br />
у них – сплетіння радості і болю,<br />
та кожна мама все в житті віддасть,<br />
щоб вимолити в Бога добру долю.<br />
У коси сивину вплете життя,<br />
та і на цьому, і на тому світі<br />
живою залишається душа<br />
лише тоді, коли щасливі діти.</p>
<p>автор:<strong> <a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>