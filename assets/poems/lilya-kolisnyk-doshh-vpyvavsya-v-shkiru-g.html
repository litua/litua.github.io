<strong>Ліля Колісник – Дощ впивався в шкіру голками…</strong>
<p>Дощ впивався в шкіру голками,<br />
Ти промокла під небом Лондона.<br />
І душа стала зовсім мокрою,<br />
І душа стала геть оголена.</p>

<div>




</div>

<p>Під покровом ночі, розхристана –<br />
Шукала себе – не знаходила.<br />
Думки тет-а-тетом виснули:<br />
Дорогою ціною свобода…</p>
<p>Коли падаєш на коліна,<br />
А біль б’є градом у скроні<br />
Треба знати, що хтось в тебе вірить,<br />
Треба мати чиїсь теплі долоні.</p>

<div></div>