<strong>Павло Мовчан – “Реалізується прощання…” </strong>
<p>Реалізується прощання,<br />
і зосереджується біль<br />
до спазматичного мовчання<br />
у серцевині, у тобі…<br />
Роз’ятрюю, як рану, губи,<br />
добувши звуки з глибини,<br />
мов згустки крові: лю-ба, лю-ба…<br />
Вкінці спочатку озирнись…<br />
Не озираєшся… Поволі…<br />
тебе… дорога… віддаля…<br />
Світло без тіні… Зойк без болю…<br />
тікає… із-під ніг земля…</p>

<div>




</div>

<p>***</p>

<div></div>