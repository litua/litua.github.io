<strong>Юлька Гриценко – Лист у жовтень</strong>
<p>Ти пишеш листям по асфальті<br />
Слова до спалених пісень.<br />
Кричиш про дощ на перших шпальтах,<br />
І плачеш крапкою в есе.</p>
<p>Твоє ім’я на смак солодке<br />
Палає вогником в очах.<br />
В тобі заграли щастя нотки,<br />
Бо ти не відчай, не печаль!</p>

<div>




</div>

<p>Хапаєш теплими руками<br />
Листи у жовтень золоті.<br />
А я синоніми шукаю,<br />
Моїх до тебе почуттів.</p>
<p>На схилах власної безодні<br />
Пишу тобі поміж рядків.<br />
Отій, що мріями голодна,<br />
І тій, що плаче вік віків…</p>
<p><a href="http://onlyart.org.ua/?page_id=811">до віршів Юльки Гриценко</a></p>

<div></div>