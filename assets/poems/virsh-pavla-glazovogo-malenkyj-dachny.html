<strong>Павло Глазовий – Маленький дачник</strong>
<p>Разом з мамою і татком на канікули в село<br />
Невеличке хлопченятко до бабусі прибуло.<br />
І до чого ж здивувалось городське те хлопченя,<br />
Як на вулиці уздріло — що б ви думали? — коня.<br />
Довго-довго із-зі тину придивлялося воно,<br />
Доки дядько вийшов з хати, верхи сів і крикнув: — Но!<br />
— Дядю, коник не поїде! — хлопчик вискочив на тин. —<br />
Доки ви сиділи в хаті, з нього витік весь бензин.</p>

<div></div>