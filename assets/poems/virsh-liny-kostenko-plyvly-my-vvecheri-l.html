<strong>Ліна Костенко – Пливли ми ввечері лиманом</strong>
<p>Пливли ми ввечері лиманом.<br />
Моторчик чахкав спроквола.<br />
Десь там за морем, за туманом<br />
Уже Туреччина була.</p>
<p>Співали пісню ми про Байду<br />
І про турецького царя,<br />
Як Байда стрілами глобально<br />
Царя у голову ціля.</p>
<p>А хтось виводив тонко-тонко,<br />
Гули замріяні баси.<br />
В туман, лиман, у річку Конку<br />
Впадали наші голоси.</p>

<div>




</div>

<p>І так нам вільно, так повільно,<br />
Таке роздолля степове! —<br />
Що так ніхто і не помітив,<br />
Що човен далі не пливе!</p>
<p>Чи, мо, наскочили на камінь?<br />
Чи, мо, бензину вже не є?<br />
Підводне царство з павуками<br />
Нам зрушить з місця не дає.</p>
<p>А ми ж про це не мали й гадки.<br />
Сміється Байда з далини:<br />
— Що, доспівалися, нащадки?<br />
Зіпхніться перше з мілини.</p>

<div></div>