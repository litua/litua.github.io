<strong>Герасим’юк Василь – Удосвіта – вірші…</strong>
<p>Удосвіта – вірші. Слова молоді,<br />
хоча й непривітні.<br />
І ти прошепочеш отак, як тоді:<br />
в сімнадцять, у квітні.</p>

<div>




</div>

<p>І знову запахнуть, і знов зазвучать<br />
твої розповиті.<br />
Кому ще потрібна така благодать<br />
у сивім столітті?</p>
<p>Немов не набридла ця пісня стара<br />
в старому сторіччі,<br />
коли настає благодатна пора<br />
і душі калічить.</p>

<div></div>