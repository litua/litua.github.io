<strong>Павло Глазовий – Таємниця мозку</strong>
<p>Кличе хлопець:<br />
— Чуєш, татку!<br />
— Чого тобі, синку?<br />
— Я знайшов у себе в книжці цікаву картинку.<br />
На картинці людський мозок. Череп ніби знятий…<br />
Так чого в людини мозок геть увесь пом’ятий? —<br />
Батько глянув, посміхнувся:<br />
— Тут ясна картина.<br />
Як народиться, синочку, на цей світ людина,<br />
То вправляють і вправляють їй “мозги” потрошку,<br />
Доки стане в неї мозок схожим на гармошку.</p>

<div></div>