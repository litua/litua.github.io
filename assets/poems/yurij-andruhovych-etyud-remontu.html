Юрій Андрухович – Етюд ремонту<p>пізнє літо пишне мов латина<br />
крейдяний пейзаж на золотому<br />
і безнога лялька климентина<br />
доживає на уламках дому</p>
<p>житла мов лункі концертні зали<br />
ходять малярі в чудних беретах<br />
у довічний вирій проячали<br />
лебеді на вицвілих веретах</p>

<div>




</div>

<p>слоники і котики і кахлі<br />
жужмом полягли на полі втечі<br />
галактичний пил у горлі печі<br />
а вазонки висотані й чахлі</p>
<p>фарба чим біліша тим густіша<br />
стелю білять</p>
<p>штука філіґранна</p>
<p>і така стоїть у домі тиша<br />
ніби схлип розбитого органа</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>