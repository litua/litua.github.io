<strong>Василь Стус – Еволюція поета</strong>
<p>Геніальний поет<br />
роздвоївся (на себе і страх!)<br />
півпоета роздвоїлося<br />
(на чвертьпоета і страх!)<br />
Чвертьпоета роздвоїлося<br />
(на осьмуху і страх)<br />
Осьмуха поета роздвоїлася<br />
(на понюху і страх)</p>

<div>




</div>

<p>Тепер, коли він проходив вулицею,<br />
над головою його<br />
висів білий димок<br />
а перелякані зустрічні<br />
шанобливо вступали йому дорогу</p>

<div></div>