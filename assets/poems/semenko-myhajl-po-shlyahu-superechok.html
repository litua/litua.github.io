<strong>Семенко Михайль – По шляху суперечок </strong>
<p>Учора побачення ми розірвали<br />
На високій горі біля “старого місця”.<br />
Я відібрав листи і книги,<br />
на прощання ми нічого не сказали —<br />
І розстались в перші дні квітневого місяця.</p>

<div>




</div>

<p>Повертався сам по шляху суперечок.<br />
Над струмком хвилину постояв,<br />
де розірвані листки тріпотіли.<br />
Все склалось так, що я почув себе глечиком,<br />
І по моєму тілу пробігали автомобілі.</p>
<p>3. IV. 1917. Владивосток</p>

<div></div>