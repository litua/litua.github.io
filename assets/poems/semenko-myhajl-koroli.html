<strong>Семенко Михайль – Королі</strong>
<p>І Паганіні і Кореллі<br />
Схиліться до душі мені<br />
Бо почуття такі веселі<br />
Бо почуття такі сумні<br />
Мені їх в звуки вилить треба<br />
В акорди срібні перелить<br />
Щоб осягнуть високе небо<br />
Щоб ними землю запалить<br />
Я жду ідіть ідіть музики<br />
Сонат величних королі<br />
Візьміть душі моєї крики<br />
І понесіть їх од землі<br />
Де пробувають ваші тіні<br />
Де царство смілих смілих мрій<br />
Я жду я жду тебе Тартіні<br />
В надії теплій і журній.</p>

<div>




</div>

<p>2. XII. 1913. Київ</p>

<div></div>