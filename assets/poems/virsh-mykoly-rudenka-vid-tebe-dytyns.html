<p>Від тебе, дитинство,— від тебе здаля<br />
Приймаю свідоцтва хлоп’ячого сприту:<br />
Як вабить напечена сонцем земля<br />
Оголену ногу, що ціпками вкрита!</p>
<p>Є щось недитяче в дитячій ході —<br />
Таке, що під старість до сліз навертає.<br />
Можливо, це ж ми пізнаємо тоді,<br />
Як рідна планета до ніг приростає.</p>

<div>




</div>

<p>І, може, тоді ми сягаєм основ,<br />
Котрі в незрадливій душі намісила<br />
Вона, що вбива і народжує знов, —<br />
Земного ядра нерозгадана сила.</p>
<p>15.ХІ.86</p>

<div></div>