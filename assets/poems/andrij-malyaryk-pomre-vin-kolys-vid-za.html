Андрій Малярик – Помре він колись від запалення мозку.<p>Помре він колись від запалення мозку.<br />
У власній квартирі чи може десь далі.<br />
У нього картини здебільшого з воску,<br />
На стінах блищать з фехтування медалі.</p>
<p>На ґанку, як завжди, улюблена книга.<br />
Читать не любив, признавався відверто,<br />
Усім трактував, що життя – це інтрига,<br />
На речі дивився зухвало і вперто.</p>

<div>




</div>

<p>Бувало збирав і подерті купюри,<br />
За фахом – художник, природжений критик,<br />
Писати навчився, казав, від Сосюри.<br />
Від батька навчився курити і пити.</p>
<p>Всі речі складав, де попало, в шухляди,<br />
Життя проміняв на гадання й ворожку.<br />
Прожив б ще багато, та карти сказали:<br />
“Помре він колись від запалення мозку.”</p>
<p>автор: <a href="http://onlyart.org.ua/?page_id=47247"><strong>Андрій Малярик</strong></a></p>

<div></div>