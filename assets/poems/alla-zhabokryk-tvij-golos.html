Алла Жабокрик – Твій голос<p>твій голос<br />
твій голос тепер мені сниться<br />
від нього потрібно ховатися так<br />
як від сонця ховають зіниці.</p>
<p>твій голос<br />
твій голос мене убиває<br />
ламає/ судомить/ шмагає/ зжерає<br />
твій голос.<br />
а скільки ж у ньому прозріння!<br />
твій голос — моє божевілля</p>
<p>і я віддала би усе щоб щодня<br />
сходити з розуму (бо ж то фігня)<br />
нащо той розум коли мені ти<br />
на вухо шепочеш пестливі листи.<br />
нащо той розум коли у мені<br />
стерлося все : люди/спогади/дні<br />
лиш залишилась одна чортівня<br />
голос твій. параноя моя.</p>
<p>твій голос<br />
останнє що чую. перше що чую<br />
коли прокидаюсь/ вдягаюсь/мандрую<br />
коли розмовляю з якимись придурками<br />
коли понеділки мішаю з вівторками<br />
в кінці кінців зиму із літом мішаю<br />
і чую тебе коли засинаю.</p>
<p>і чую тебе навіть посеред тиші<br />
і чую тебе в ненаписаних віршах<br />
і чую тебе у простих незнайомцях<br />
і навіть в давно забутих коханцях</p>
<p>твій голос звісно ж мене убиває.<br />
але чи без нього була б я?<br />
хто знає.</p>

<div>




</div>

<p>хто знає<br />
що було б якби в мені ти<br />
не взрів би ні чого не зміг би знайти<br />
ніскілечки щастя ніскілечки сонця<br />
не бачив би духу й рудого волосся</p>
<p>хто знає що було б<br />
можливо й нічого<br />
можливо я би не вірила в слово<br />
можливо нічого про душу не знала б<br />
можливо б щоночі тебе не чекала б<br />
можливо з спини мої вирвали б крила.<br />
та скоріше всього я просто не жила б.</p>
<p>я просто померла б від того що ти<br />
не дав мені голосу свого знайти.</p>
<p>тому хай твій голос завжди мені сниться<br />
нехай йому зводять молитви чорниці<br />
бо це вже повік у моєму житті:<br />
твій голос в мені.<br />
твій голос в мені.</p>
<p>автор: <a href="http://onlyart.org.ua/?page_id=44244"><strong>Алла Жабокрик</strong></a></p>
<p></p>

<div></div>