Іван Андрусяк – Діагноз Офелії<p>обліт завершених птахів<br />
на полі батька або духа<br />
червона сонця потерюха<br />
згортається в несупокій</p>
<p>на горло саду покарай<br />
на тінь зелену на карету<br />
на золотих підніжках в лету<br />
перегортається цей край</p>
<p>карбідом жовтого жалю<br />
перегортає датська осінь<br />
довкруж акустики доносів<br />
хтось тихо виплюне люблю</p>

<div>




</div>

<p>хтось черепом означить порт<br />
де сарана дрімає в сотах<br />
убивство діда це аборт<br />
а гріх убивство ідіота</p>
<p>лиш ніч помилує плечем<br />
посіє мак в дворі палацу<br />
і на могилу пертурбацій<br />
червона мряка потече</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>