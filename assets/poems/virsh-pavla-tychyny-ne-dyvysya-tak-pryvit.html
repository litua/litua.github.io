<strong>Павло Тичина – Не дивися так привітно…</strong>
<p>Не дивися так привітно<br />
Яблуневоцвітно<br />
Стигнуть зорі, як пшениця:<br />
Буду я журиться.</p>
<p>Не милуй мене шовково,<br />
Ясно-соколово.<br />
На схід сонця квітнуть рожі:<br />
Будуть дні погожі.</p>

<div>




</div>

<p>На схід сонця грають грози —<br />
Будуть знову сльози!<br />
Встала мати, встали й татко:<br />
Де ластовенятко?</p>
<p>А я тут, в саду, на лавці,<br />
Де квітки-ласкавці…<br />
Що скажу їм? — все помітно:<br />
Яблуневоцвітно.</p>
<p><em>1918</em></p>

<div></div>