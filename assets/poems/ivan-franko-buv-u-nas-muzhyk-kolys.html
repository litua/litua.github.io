<strong>Іван Франко – «Був у нас мужик колись…»</strong>
<p>Був у нас мужик колись,<br />
Що їв хліб і сало, –<br />
Днесь такі перевелись,<br />
Хліба всім не стало.<br />
Був і піп у нас колись,<br />
Працював, як люди, –<br />
Днесь такі перевелись,<br />
І вже їх не буде.<br />
Був співак у нас колись,<br />
Що співав «Буй-Тура», –<br />
Нині в нього, подивись,<br />
Банкоагентура.<br />
Твердоруський був колись<br />
З чорним піднебінням –<br />
Нині смирним став, дивись,<br />
Лядським сотворінням.<br />
Народовець, прогресист,<br />
З кутасом мав шапку –<br />
Нині, смирний канцеліст,<br />
Лиже старшим лапку.<br />
Вільнодумець, що робив<br />
Богу все об’єкції,<br />
Нині смирно йде, ади,<br />
В Юр на реколекції.<br />
Боже, що за дивний світ,<br />
Що за переверти!<br />
Чи сміятись, чи жаліть,<br />
Чи просити смерти?..</p>

<div>




</div>

<p>1881–1893</p>

<div></div>