<strong>Юрій Тарнавський –  Антиукраїна</strong>
<p>На поверхні хортиць, запалі, як щоки,<br />
виходять ті, що залишилися з запорожців,<br />
одягнені в модерні шаровари піжам<br />
і з мовою, знищеною Рязанню, як хемікалією.</p>
<p>Деякі стараються закрити свою совість</p>
<p>вишивками, які до цього замалі,</p>
<p>інші прикривають її бандурами, як наготу</p>
<p>фіговими листками,</p>

<div>




</div>

<p>і всі, говорячи, вживають то тут, то там слова</p>
<p>“борщ” і “вареники”,</p>
<p>ніби вірячи в забобон, що вони магічні.</p>
<p>Країно дач дядьків Томів,<br />
де багато нагоди для шлунків робити карієри,<br />
як при зіткненню антиречовини з речовиною,<br />
відбудеться страшний вибух, коли ти стрінешся</p>
<p>з Україною!</p>
<p><em>13.02.1970</em></p>

<div></div>