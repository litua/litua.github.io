<strong>Дмитро Павличко – “Я вчився сорок літ, та не навчився досі…” </strong>
<p>Я вчився сорок літ, та не навчився досі<br />
Губити подих свій в жіночому волоссі,<br />
І гудзики дрібні розстібувать на спині<br />
Я вчився сорок літ, та не навчивсь донині.</p>

<div>




</div>

<p>А вітер – молодик без всякої науки<br />
Під блузочку твою всуває голі руки,<br />
Розчісує тебе і кучерями грає,<br />
І в приступі жаги спідницю задирає.</p>
<p>Кажу я: “Не дурій, нікчемний грубіяне!”<br />
А ти всміхаєшся, як сонце осіянне,<br />
Так, ніби щастя в тім, щоб посеред дороги<br />
Являти світові стрункі та голі ноги.</p>
<p>***</p>

<div></div>