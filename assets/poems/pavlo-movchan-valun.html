<strong>Павло Мовчан – Валун </strong>
<p>Насльозило, навіяло — шаром ропи затягло…<br />
День, неначе віяло, склався у смужку — як не було.<br />
В промінь протягу збилося, струмом потужним пішло.<br />
Листя променем зшилося у широке крило…<br />
Хата наче на свято — немає кутків,<br />
і півні дзвінкороті викрикують двійко заучених слів:<br />
«Миром, світлосте!» — з яблуні, з молодого вершка…<br />
Перемішані, зв’ялені: тут плоди, там рука…<br />
Крізь лунку горловину прокручує час,<br />
і зернину, й пилину, і здрібнених нас.<br />
Та склубочений вихор готує ретельно заміс,<br />
щоб розлити по формах нетанучий віск:<br />
птахо — дерево — людо — глино — зерно,<br />
аби на ніч закрить отой протяг важким валуном.</p>

<div>




</div>

<p>***</p>

<div></div>