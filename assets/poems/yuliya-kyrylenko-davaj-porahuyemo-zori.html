Юлія Кириленко – Давай порахуємо зорі<p>Давай порахуємо зорі на небі,<br />
І хай нас розділять міста,<br />
Свої на дністровій простелю я греблі,<br />
Твої ж упадуть на вуста.<br />
Давай порахуємо зорі – не гроші,<br />
Ціни їм не скласти в віках,<br />
І хай подивуються з нас перехожі,<br />
Що сяйво розквітло в руках.<br />
Давай порахуємо зорі в півночі,<br />
Складемо до пазухи їх,<br />
Це бачачи хвилями Дністер склекоче,<br />
Він місяцю вірність зберіг.<br />
Давай порахуємо зорі блискучі,<br />
Піднімемось вище, на дах,<br />
Я знаю, за небом сапфірним ти скучив,<br />
Таке не побачиш в містах.<br />
Давай порахуємо зорі, на пам’ять,<br />
З тобою це буде секрет.<br />
Дві кращі зорі тихо впадуть на рам’я,<br />
І янгол візьме арбалет…</p>

<div>




</div>

<p>автор: <a href="http://onlyart.org.ua/?page_id=45168">Юлія Кириленко</a></p>

<div></div>