<strong>Таня Гелетюк – Я хочу…</strong>
<p>Я хочу бути твоїм сном,<br />
Прозорим маревом за вікном.</p>
<p>Морським солоним бризом,<br />
Нездійсненним вічним капризом.</p>
<p>Я хочу бути сонцем на вершечку лісу,<br />
Щоб світити тобі крізь завісу.</p>
<p>Щоб торкатись до тебе поглядом,<br />
Цілувати весняним подихом.</p>
<p>Я буду грозою літньою,<br />
Я буду струною самітньою…</p>

<div>




</div>

<p>Упаду на траву краплинкою,<br />
Затремчу на вікні сльозинкою.</p>
<p>Зацвіту я трояндою білою,<br />
Розіллюся піснею несмілою.</p>
<p>Заховаюсь у ромашці дикій<br />
І у м’яті холодній великій.</p>
<p>Заховаюсь у полі в маках<br />
І у жовтих доспілих злаках.</p>
<p>Я проллюся дощем рясним<br />
Таким теплим, таким простим…</p>
<p>Я усюди – не заховаєшся!<br />
Я та, що не забувається!</p>

<div></div>