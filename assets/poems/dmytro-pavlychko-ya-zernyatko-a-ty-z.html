<strong>Дмитро Павличко – “Я – зернятко, а ти – зоря осіння…” </strong>
<p>Я – зернятко, а ти – зоря осіння,<br />
Навіки в полі поєднались ми.<br />
Виношу з глибини, з важкої тьми<br />
Твоє сіяння в промені насіння.</p>
<p>Велиш ти кільчику в передвесіння<br />
Пробити шкаралущу й страх зими…<br />
Втім колосок з колючими крильми<br />
Злітає, наче світла вознесіння.</p>

<div>




</div>

<p>Ти прагнеш повернуться в небеса,<br />
Мене ж не відпускає рідна нива,<br />
В ногах кайданами дзвенить роса.</p>
<p>Так ми застигли в злеті, повні дива,<br />
Не зірка й не зерно – душа сяйлива,<br />
Що ні в землі, ні в небі не згаса.</p>
<p>***</p>

<div></div>