<strong>Андієвська Емма – Нічний краєвид у місті (сонет)</strong>
<p>Найнезбагненніше  –  зі  звичним  –  поряд.<br />
Не  сонце  –  з  вежі  –  півень  –  щогодини,<br />
А  смокви  фіялкового  страждання,<br />
Які  на  площі  –  ген  –  на  клуби  пари.</p>
<p>Скрізь  –  щільно  брами.  Тільки  з  боку  перед<br />
Порталом  –  з  кізяками  сьогодення<br />
Прочинені  дві  стулки  у  бездоння,<br />
З  якого,  то  –  раз  –  полум’я,  то  пір’я.</p>

<div>




</div>

<p>У  мармурі,  що  досі  –  вхід  масивний,<br />
Колінчасті  повідбувались  зсуви,<br />
І  стало  видно  вкраплення  коштовні</p>
<p>За  арками,  де  –  у  трубу  –  вся  штивність.<br />
Ні  пса.  Будинки.  І  у  ночвах  мрець,<br />
Що  людські  вчинки  розгляда  з  гори.</p>

<div></div>