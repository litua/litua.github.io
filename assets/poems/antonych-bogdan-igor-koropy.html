<strong>Антонич Богдан-Ігор – Коропи</strong>
<p>Співають коропи, і крають води леза,<br />
дахи, мов віка скринь, підносить вітер,<br />
і проповідь говорить окуням береза.<br />
Це все недійсне, навіть неймовірне,<br />
цьому не вірте!</p>

<div>




</div>

<p>Та дійсне те, що бачив я уранці<br />
там, де ріка коріння миє гаю,<br />
коли вітри, мов пристрасні коханці,<br />
до купелі дівчата роздягають.</p>
<p><em>3 квітня 1935</em></p>

<div></div>