<strong>Дмитро Загул – “Коли на долоню наклоню чоло…”</strong>
<p>Коли на долоню наклоню чоло,<br />
То все привиджається рідне село.<br />
І стежечка кожда і кождий куточок,<br />
Хатинка старенька і темний садочок,<br />
Де серце, не знаючи злиднів, жило.</p>

<div>




</div>

<p>Он там моє щастя безжурне цвіло, –<br />
Над чистим потоком вільшина схилилась.<br />
Самітна смерічка на лан задивилась;<br />
Під нею веселе бурлить джерело…<br />
Лиш там, тільки там моє щастя було.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ПІДГІР’Я”</p>

<div></div>