<strong>Максим Рильський – Синя далечінь (уривок)</strong>
<p><strong>III</strong></p>
<p>Старі будинки ажурові<br />
І кожен камінь — вічний слід<br />
Давно минулої любові,<br />
Умерлих літ, безсмертних літ.</p>
<p>Кав’ярні й башти, сни з явою,<br />
Рабле й Рембо, квітки й трава, —<br />
І хтось усмішкою чудною<br />
У невідоме зазива.</p>

<div>




</div>

<p>Фіалки, привиди Версалю<br />
І кармін губ, і п’яний шлюб,<br />
І терпкощі чудного балю<br />
Крізь яд скрипок і тугу труб.</p>
<p>Ти випив самогону з кварти<br />
І біля діжки в бруду спиш,<br />
А там десь — голуби, мансарди,<br />
Поети, сонце і Париж!</p>
<p><em>1920</em></p>

<div></div>