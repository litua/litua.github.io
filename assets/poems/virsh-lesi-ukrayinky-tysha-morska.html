<strong>Леся Українка – Тиша Морська</strong>
<p>В час гарячий полудневий<br />
Виглядаю у вiконце:<br />
Ясне небо, ясне море,<br />
Яснi хмарки, ясне сонце.</p>
<p>Певно, се країна свiтла<br />
Та злотистої блакитi,<br />
Певно, тут не чули зроду,<br />
Що бува негода в свiтi!</p>
<p>Тиша в морi… педве-ледве<br />
Колихає море хвилi;<br />
Не колишуться од вiтру<br />
На човнах вiтрила бiлi.</p>
<p>З тихим плескотом на берег<br />
Рине хвилечка перлиста;<br />
Править хтось малим човенцем,<br />
В’ється стежечка злотиста.</p>

<div>




</div>

<p>Править хтось малим човенцем,<br />
Стиха весла пiдiймає,<br />
I здається, що з весельця<br />
Щире золото спадає.</p>
<p>Як би я тепер хотiла<br />
У мале човенце сiсти<br />
I далеко на схiд сонця<br />
Золотим шляхом поплисти!</p>
<p>Попливла б я на схiд сонця,<br />
А вiд сходу до заходу,<br />
Тим шляхом, що проложило<br />
Ясне сонце через воду.</p>
<p>Не страшнi для мене вiтри,<br />
Нi пiдводнй камiння, —<br />
Я про них би й не згадала<br />
В краю вiчного промiння.</p>

<div></div>