<strong>Антонич Богдан-Ігор – Буря</strong>
<p>Надходить буря. Сиві вільхи<br />
в тривозі туляться до себе.<br />
Щоб відідхнути, просить пільги,<br />
хоч на хвилину, в багрі небо.</p>
<p>Мов стовп, піднявся вихор тричі,<br />
і сяють блискавки, аж маки<br />
червоні сплющують зіниці<br />
і клоняться хорунжим ляку.</p>

<div>




</div>

<p>Кларнетів схлип, і вітру помах,<br />
і виє лис — нічний астроном.<br />
Червона неба папілома<br />
прорізана, мов бляха, громом.</p>
<p>Це з-понад бурі безкрай вільний,<br />
схилившись, риє в хмарах ями.<br />
Тоді слова швидкі й доцільні,<br />
мов леза, схрещую з громами.</p>

<div></div>