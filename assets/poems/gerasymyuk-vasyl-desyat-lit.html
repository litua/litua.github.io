<strong>Герасим’юк Василь – Десять літ</strong>
<p><em>І день не день і йде не йде… </em><br />
<em>            <a href="http://onlyart.org.ua/?page_id=3694">Тарас ШЕВЧЕНКО</a></em></p>
<p>Ну, звісно, було товариство,</p>
<p>     круті походеньки…</p>
<p>Ну, звісно, отак і було:</p>
<p>    загули – загуло.</p>
<p>А їхні нічки молоденькі</p>
<p> й чічки солоденькі –</p>
<p>ну, звісно, банальна буколіка,</p>
<p>       місту – село.</p>
<p>Здавалось би, де ще набратися</p>
<p>         візій і вражень?</p>
<p>Здавалося, голі пішли</p>
<p>   після пізніх застоль.</p>
<p>Здавалось, яке кому діло</p>
<p>   до їх заощаджень</p>
<p>в нагрудних кишенях</p>
<p>   дірявих деньочків і доль?..</p>
2
<p>Хрещатик і сутінки.</p>
<p>Стрінуться сині і карі.</p>
<p>Інакше не буде.</p>
<p>   Інакше тоді не було.</p>
<p>Початок вісімдесятих.</p>
<p>    Початок сафарі.</p>
<p>Лови чи тікай –</p>
<p>    виділяй в атмосферу тепло.</p>
<p>Кому ще зігрітися?</p>
<p>   Доки?</p>
<p>О жриці змарнілії</p>
<p>Коли ж ви стомились?</p>
<p>  Прийшли не з далеких століть.</p>
<p>В цій вулиці юність лукава,</p>
<p>    як бог у сивіллі</p>
<p>дельфійського храму,</p>
<p>   віщує, вселившись на мить.</p>
<p>Хрещатик нічний</p>
<p> на початку вісімдесятих…</p>
<p>Такого не буде.</p>
<p>   Такого немов не було.</p>
<p>В міському фольклорі</p>
<p>   не треба коня напувати –</p>
<p>негайно в сідло!</p>
3
<p>І знов погоня. Знову ці контрасти.<br />
І за останнім із осінніх міст<br />
лиш на коліна! – тільки би не впасти! –<br />
ні перед ким! – не пропустить заїзд!</p>
<p>І знову із погонича-приблуди<br />
повалить піт. Затерпне скрип коліс.<br />
Лише б не зупинитись!..</p>
<p>  Не збагнути</p>
<p>й на мить,</p>
<p>   який у всьому цьому смисл.</p>
4
<p>(Ретроспекція)</p>
<p>…А доки ішли<br />
і прийшли,</p>
<p>а доки своїх знайшли…<br />
Тріщали столи,<br />
дахи гули,<br />
дівчата перецвіли.<br />
А хто зрозумів<br />
той мотив,<br />
мотив на старий мотив.<br />
співав не про вдів<br />
для юних дів –<br />
слідочком їх перецвів,</p>

<div>




</div>

<p>…Дійшов із тих пір<br />
поговір<br />
про блуд і суворий “кір”…<br />
так наче із них<br />
ніхто не встиг<br />
зазнати інших утіх.</p>
5
<p>Ті ж гори, доли й ліси.<br />
Над ними хмари такі ж.<br />
Ти переміг. На всі часи.<br />
Під небом тихо стоїш.</p>
<p>Чому в тебе очі пусті?<br />
Хоч би втома. Та ні.<br />
Відбув ти січ. І святковий стіл.<br />
Стоїш у самотині.</p>
<p>Ти переміг. Ти, чоловік.<br />
Час крізь тебе протік.<br />
Вже вкотре ти губищ йому лік?<br />
Вже вкотре ступаєш в один потік?!</p>
<p>Сам ти себе прирік.<br />
Іде. Пляшки порожні в сумці<br />
передзеленькують. Іде<br />
і думу думає.</p>
<p>   І в думці</p>
<p>розмову з господом веде<br />
приблизно так:</p>
<p>О боже правий,</p>
<p>земна й небесна самота –<br />
не муки хрест, не цвях іржавий –<br />
ковток,</p>
<p>    який отверз уста.</p>
<p>Враз мелодія.</p>
<p>В натовпі.</p>
<p>Початок? Фінал?</p>
<p>                Всім. Нікому.</p>
<p>Її недоречну примхливість,</p>
<p>її недоречність іконну</p>
<p>зібрано, мабуть, від кожного в тлумі людському.<br />
Навіщо?</p>
<p>Кому?</p>
<p>  Невже і її – по колу?!</p>
8
<p>Прославте всіх, які гарують, –<br />
про них не чуть.<br />
Десь вимагають, десь бунтують<br />
їх не товчуть,<br />
а їм потрібні свіжі рани<br />
в старім бою,<br />
щоб не забули горлопани,<br />
хто ще в строю.</p>
<p>Щоб не заснула пам’ять строга!<br />
Не на порі,<br />
окрім поезії і бога,<br />
й ці трударі.</p>
9
<p>…Немов перестояли й на краю.<br />
Невже і від провалля не холонем?!<br />
Чи ми на дні вже в нашому раю? –<br />
живі, мов приземлились на гною.<br />
(О, це на зло неронам і харонам!)</p>
<p>Не раз було так – нам не в перший клас.<br />
Навиворіт літати – треба вміти.<br />
І в пекло треба мати власний лаз.<br />
А житьме внук хоч одного із нас,<br />
хай знає: хто ми</p>
<p>і чиї ми діти.</p>
<p>Хай повивчає наші заповіти<br />
йому і пра,та головне, синам<br />
наляканим, що доведеться нам<br />
воскреснути чи хоч протверезіти.</p>
10
<p>Тремтить моє століття, як трепета<br />
стара, а їй тремтіти – доки світ.<br />
На фініші промацують поета –<br />
поет прийшов на звіт.</p>
<p>Як спалося на марафоні віку?<br />
Чому це удостоїлось пера<br />
не все, що хоче шепоту чи крику<br />
на берегах Дніпра?</p>
<p>Невже на ньому не лежить вина вся<br />
за шпари у судьбі?<br />
Іще й признався, що не розібрався<br />
послушник цей в собі!..</p>

<div></div>