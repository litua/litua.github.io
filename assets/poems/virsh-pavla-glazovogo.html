<strong>Павло Глазовий – Близнята</strong>
<p>Тракториста молодого Грицька Воротила<br />
Повідомили: близняток жінка народила.<br />
Він біжить до родбудинку, дума: два синочки!<br />
А насправді їх ще більше: синок і дві дочку.<br />
Вскочив Гриць до коридора, не пускають далі.<br />
— Гляньте в шибочку, — говорять, — он де ваші лялі.<br />
Гриць у шибку заглядає: — Бачу дві дитини.<br />
А що в третьому пакунку? Запасні частини?</p>

<div></div>