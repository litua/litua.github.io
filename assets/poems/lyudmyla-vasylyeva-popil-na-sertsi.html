<strong>Людмила Васильєва – Попіл на серці</strong>
<p>Мій коханий з виду красень,<br />
Та й на зріст високий!<br />
Синьоокий, чорнобровий…<br />
Тож ми того року<br />
Покохались, одружились.<br />
Думалось – навіки.<br />
Та із заздрістю дивились<br />
Інші, як каліки<br />
Заздрять тим, хто здоровіший,<br />
Так жінки погані<br />
Зажадали погубити,<br />
Знищити кохання.<br />
Все ходили біля двору –<br />
Трохи менші віком<br />
Ті жінки – та жартували з моїм чоловіком…<br />
В мене краялось серденько,<br />
А жінкам – байдуже,<br />
Їм подобався мій красень,<br />
Та стрункий, та дужий!<br />
Серед них сусідка Дуся –<br />
Молода, багата.<br />
Біля нашої стояла<br />
Їх велика хата.<br />
Чоловік у неї часто<br />
від’їжджав у місто…<br />
Гарно Дуся одягалась,<br />
І завжди намисто<br />
На грудях її високих<br />
Аж блищить та сяє…<br />
Стане поруч з моїм любим,<br />
Та очами грає.<br />
За коханого боролась<br />
Скільки стало сили,<br />
Запевняла саму себе,<br />
Що не зрадить милий…<br />
Якось-то вночі проснулась<br />
Та лежу у ліжку<br />
Із закритими очима.<br />
Чую, що хтось нишком<br />
Під вікном моїм крадеться:<br />
Я відкрила очі –<br />
Нема поруч чоловіка! –<br />
Як на ноги вскочу<br />
Та бігаю по хатині,<br />
Плачу та молюся…<br />
Пішов, пішов мій поганий<br />
До тієї Дусі.<br />
Зрадив, зрадив, мій коханий<br />
А як присягався!<br />
Все забув, ворожий кате,<br />
Довго не вагався!<br />
Вийшла з дому та побігла<br />
До тієї хати,<br />
Де жила сусідка Дуся,<br />
Змовниця проклята.<br />
Ось їх дворище, сараї,<br />
Ось і вікна хати.<br />
Заглядаю обережно<br />
До її кімнати,<br />
Бачу каганець на лаві,<br />
І постеля зм̕ ята…<br />
Раптом… входять, обійнявшись,<br />
З іншої кімнати.<br />
Зрадник Дусю обіймає<br />
Міцно та цілую,<br />
А злочинниця сміється…<br />
Боже, Алілуя!<br />
Я зірвалась і побігла,<br />
Вхопила драбину.<br />
Де і сила та взялася,<br />
Що на власній спині<br />
Притягла її, підперла<br />
Величезні двері…<br />
(Я влаштую вам, миленький,<br />
Добрую вечерю).<br />
Та соломою, як порох,<br />
Обтрусила хату,<br />
Сірниками підпалила –<br />
І пішло палати.<br />
Наче полум̕ я із пекла<br />
Раптом прорвалося.<br />
Так! Гори моє кохання,<br />
Все, що не збулося!<br />
Мабуть, так палало серце<br />
Моє бідолашне…<br />
А вони удвох кричали,<br />
Що ставало страшно.<br />
Я стояла та дивилась<br />
На те божевілля<br />
І пригадувала наше,<br />
Наше з ним весілля.<br />
-Отака-то твоя правда<br />
Була, чоловіче,<br />
А тепер там, за дверима,<br />
Жінку знову кличеш?<br />
Ні, не клич! В обіймах Дусі<br />
Мусиш ти згоріти,<br />
Бо ти клявся перед Богом<br />
Лиш мене любити.<br />
Цей вогонь святий кохання<br />
Моє запалило,<br />
Хай горить моє минуле<br />
Із тобою, милий!<br />
Все зжере вогонь. Залишить<br />
Тільки попіл чорний.<br />
Душу наче крізь пекельні<br />
Пропустили жорна…<br />
Мій коханий з виду красень..,<br />
Згинув білолиций…<br />
Згинув зрадник,<br />
Я ж зібралась,<br />
Та пішла в чорниці.</p>

<div></div>