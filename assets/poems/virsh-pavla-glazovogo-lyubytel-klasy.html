<strong>Павло Глазовий – Любитель класики</strong>
<p>Пішов до театру Мефодій<br />
Послухать класичних мелодій.<br />
А там у буфеті розсівся,<br />
Свіженького пива напився,<br />
Жував бутерброди помалу,<br />
Аж доки спізнився до залу.<br />
Зайшов, а на сцені вже жінка,<br />
Назвавши ім’я піаніста,<br />
Говорить врочисто і дзвінко:<br />
— Дев’ята рапсодія Ліста! —<br />
І сумно промовив Мефодій:<br />
— Спізнився на вісім рапсодій…</p>

<div></div>