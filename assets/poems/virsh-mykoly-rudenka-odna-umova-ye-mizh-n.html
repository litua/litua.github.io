<strong>Микола Руденко – Одна умова є між нами…</strong>
<p>Одна умова є між нами:<br />
Якщо ти мій надійний друг,<br />
Умій прийняти грізні злами,<br />
В яких скресає вільний дух.</p>

<div>




</div>

<p>Не відвертай від них обличчя, —<br />
Штормами зморений, греби<br />
Туди, куди звитяжно кличе<br />
Веління совісті й доби.</p>
<p>А треба вмерти серед поля —<br />
Вмирай безстрашно, мов пророк.<br />
І знай, що то не наша воля,<br />
А поклик Сонця та зірок.</p>

<div></div>