<strong>Антонич Богдан-Ігор –  До весни</strong>
<p>Весно — слов’янко синьоока,<br />
тобі мої пісні складаю!<br />
Вода шумить у сто потоках,<br />
що з дна сріблистим мохом сяють.</p>

<div>




</div>

<p>Направо льон і льон наліво,<br />
дібровою весілля їде.<br />
Скрипки окрилюються співом,<br />
і дзвонять тарілки із міді.</p>
<p>Розкотисті музики грають,<br />
свячене сонце в короваю.<br />
Весна весільна і п’янлива,<br />
червоний клен, мов стяг.</p>
<p>Це ти мене заворожила<br />
на смерть і на життя.</p>

<div></div>