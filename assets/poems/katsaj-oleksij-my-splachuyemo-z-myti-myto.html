<strong>Кацай Олексій – Ми сплачуємо з миті мито…</strong>
<p>Ми сплачуємо з миті мито<br />
лиш через те що поряд скрізь<br />
життя проходить неспожите<br />
мов через ліс контрабандист<br />
в опівночі антисолярій<br />
від мов лишаючи арго<br />
і злісні чвари скнар на згарі —<br />
сумнющий підсумок його<br />
а мо’ ми плутаємо рухи<br />
святих і злодіїв коли<br />
самотній слід душі до духу<br />
раптово бачимо в імлі?..</p>

<div></div>