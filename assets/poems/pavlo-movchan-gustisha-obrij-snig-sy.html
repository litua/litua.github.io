<strong>Павло Мовчан – “Густіша обрій, сніг синіє…” </strong>
<p>Густіша обрій, сніг синіє,<br />
вільшина німо сім’я сіє,<br />
вода тече, немов не вміє,<br />
тонкий торкаючи льодок,<br />
і чистий погляд вечоріє<br />
від злагоди і від думок.<br />
А крила гонять холодок<br />
на ще проріджений гайок,<br />
і ледве зримий літачок<br />
у небі смужкою синіє.<br />
О невимовна ліпота,<br />
зникать в тобі, а не питать:<br />
звідкіль у роті гіркота,<br />
якщо і слово медвяніє?</p>

<div>




</div>

<p>***</p>

<div></div>