<strong>Василь Симоненко – Чари ночі</strong>
<p>Лягла на всьому вечірня втома.<br />
Палає місто, мов дивний храм.<br />
І розтинають ніч невагому<br />
Квадратні очі віконних рам.</p>
<p>Ці чари ночі такі знайомі —<br />
Усі підвладні, покірні вам.<br />
О, скільки вікон у кожнім домі!<br />
А там, за ними, — ідилій, драм!</p>

<div>




</div>

<p>Там заплітають життя тенета,<br />
Там люди б’ються з останніх сил,<br />
Там так знадливо звучать монети<br />
І рве легені отруйний пил.</p>
<p>Там гинуть вчені, митці, поети<br />
Але… й виходять вони звідтіль.</p>

<div></div>