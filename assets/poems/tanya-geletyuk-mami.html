<strong>Таня Гелетюк – Мамі</strong>
<p>Зацвіла калина білим цвітом,<br />
Зацвіла весна в моїм краю<br />
І уже із ранку тишу будять<br />
Трелі соловейка у гаю.<br />
Одягнулася земля в шатро зелене<br />
І бузком запахло звідусіль,<br />
Бо легенький вітерець розвіяв<br />
Ароматів білу заметіль.<br />
Я іду дорогою додому,<br />
Рідна хата вже видніється мені<br />
І сумна матусина усмішка,<br />
І ласкаві руки золоті…<br />
Очі мами сповнені турботи,<br />
Погляд зупинився вдалині,<br />
Серце неньки тихо б’ється поруч,<br />
В ньому завжди світяться вогні,<br />
Це вогні, що вказують дорогу,<br />
Ці вогні – життєвий путівник,<br />
Це любов її і щире слово,<br />
Все до чого змалку кожен звик!<br />
Цю любов нам до кінця не зрозуміти,<br />
Не пізнати таємничих всіх глибин,<br />
Називаю мамочку святою<br />
Просто, не шукаючи причин!<br />
І нехай роки злетять, опадуть роси<br />
І у тиші згубляться слова…<br />
Мова мами лагідна і щира<br />
Навіки в памяті жива!</p>

<div></div>