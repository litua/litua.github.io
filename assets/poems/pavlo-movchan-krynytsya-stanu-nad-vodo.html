<strong>Павло Мовчан – “Криниця. Стану над водою…” </strong>
<p>Криниця. Стану над водою,<br />
уп’юся суттінню густою,<br />
і відра попелом ущерть<br />
наповняться. А ніч, як смерть,<br />
все перепалить, перетлить…<br />
І жахко з відер воду пить.<br />
Лиш при вогні будеш радіти,<br />
що не минулося ще літо,<br />
хоч смутки виникли й жалі.<br />
Вогонь на тихому крилі<br />
по колу поле облітає,<br />
в глибокі відра зазирає,<br />
і ставить мітки на чолі<br />
каміння, що лежить в золі.<br />
А попіл всюди: тут і там —<br />
куди лиш погляд твій сягає.<br />
Ти ж, споночілий,— сам на сам<br />
його від себе відгортаєш.</p>

<div>




</div>

<p>***</p>

<div></div>