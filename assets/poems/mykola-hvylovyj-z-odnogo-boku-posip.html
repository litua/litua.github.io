<strong>Микола Хвильовий – «З одного боку посіпаки, продажники, кнурці…»</strong>
<p>З одного боку посіпаки, продажники, кнурці,<br />
А з другого мерці,<br />
Або не хочуть до нас іти з блакитним словом.<br />
О, де ж ти? Де ти, златоустий<br />
Співець індустрій?<br />
Від цукроварні, що леліє<br />
Рясно-зелений погляд поля,<br />
До рудні крок.<br />
І потихесеньку туди, під браму…<br />
Мамо! Мамо!<br />
Ми вже не бачимо твоїх квіток,<br />
А наші груди хочуть ласки…<br />
Ох, ласки-казки<br />
Про життя прийдешнє.</p>

<div>




</div>

<p>Послухай, весно гуртова!<br />
Наш потяг в небо не погасне —<br />
Він — спіле сонце у жнива,<br />
Того й чекає забуяти,<br />
Як після дощику рілля…<br />
Та хто ж візьметься оспівати<br />
Закинутих хохлів в Донбас?</p>
<p>То ми до вас, коханії брати,—<br />
Бо з музой одружились вже<br />
І з вами підемо туди —<br />
За обрій.</p>

<div></div>