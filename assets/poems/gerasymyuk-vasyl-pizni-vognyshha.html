<strong>Герасим’юк Василь – Пізні вогнища</strong>
<p>Їх запалюють аж тоді,<br />
коли і найбільші верхи<br />
від учора – під снігом.<br />
Вони горять повільно,<br />
високо здіймаючи свій дим,<br />
бо пахне так,<br />
ніби щойно обтесана деревина,<br />
і в ньому вільно літає<br />
важка свіжа кора,<br />
мокра і темна.<br />
І тільки стара дерев’яна церква,<br />
позаторік покрита сірою бляхою,<br />
повністю розчиняється в ньому,<br />
залишаючи від себе<br />
тільки замкнені двері<br />
і старий цвинтар.</p>

<div></div>