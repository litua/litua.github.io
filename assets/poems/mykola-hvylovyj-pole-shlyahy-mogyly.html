<strong>Микола Хвильовий – «Поле. Шляхи. Могили…»</strong>
<p>Поле. Шляхи. Могили<br />
і чебреці, чебреці.<br />
Ліс, цукроварні, села,<br />
ніж і одріз у руці.<br />
З братом пішов я в повстанці<br />
(брата тепер нема!<br />
за Перекопом на станції<br />
плакав по нім туман).<br />
Вийшли з оселі, веселі<br />
коні іржали на путь,<br />
грузди озерні далі<br />
у золотім меду.<br />
Хлопці! За вільну волю!<br />
Хлопці-повстанці, в гурт…<br />
й серце забилось пістолем<br />
в темний дубовий мур.<br />
В лісі засіли білі<br />
(ніч за рікою йшла).<br />
Зорі в синяву бились<br />
і витикались на шлях.<br />
Змовкли на мить рушниці.<br />
Був в тім чеканні жах,<br />
й темно-таємною птицею<br />
в небі блукала душа.<br />
. . . . . . . . . . .<br />
Що це? Дух баговиння?.<br />
Брате, я досі там…<br />
Ах мої кінні, кінні<br />
дум моїх буйні жита.</p>

<div></div>