Іван Андрусяк – не зимою не синім виляском…<p>не зимою не синім виляском<br />
сином виразки крони й кореня<br />
перестрибнути або вирости<br />
місце каменя місце комина</p>
<p>обриваючи тіні липові<br />
саду голого мерзлі хрящики<br />
від великого до великого<br />
наступаєш на силу ящірки</p>

<div>




</div>

<p>корувата вода вертається<br />
плодом реготу кінським послідом<br />
що від радості і від старості<br />
залишається тільки постити</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>