<strong>Олександр Олесь – “Хіба не бачите, що небо голубіє…”</strong>
<p>Хіба не бачите, що небо голубіє,<br />
Що сонце ранками всміхається ніжніш,<br />
Що вся земля в якімсь чеканні дивнім мліє,<br />
І легше дихає, і дивиться ясніш.<br />
Хіба не чуєте, при що вітри шепочуть,<br />
І як з зітханнями зливається їх сміх…<br />
Хіба не чуєте, як голуби туркочуть,<br />
Як краплі котяться і падають із стріх.<br />
Хіба не вірите, що скоро день засвіте,<br />
Що сонце наше вже з-за обрію встає,<br />
Що хід його спинить ніщо не зможе в світі,<br />
І цвіту нашого ніщо вже не уб’є!</p>

<div>




</div>

<p><em>1908</em></p>

<div></div>