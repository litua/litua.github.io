<strong>Катерина Кочетова – Намалюй мені казку сьогодні…</strong>
<p>Намалюй мені казку сьогодні,<br />
Що вже завтра я втілю в життя.<br />
В нас є фарби: палкі та й холодні<br />
Для відродження, для забуття,</p>

<div>




</div>

<p>Для розлуки і розставання,<br />
Для здійсненних і спільних мрій,<br />
Для ненависті і кохання,<br />
Для зневіри і для надій.</p>
<p>Полотно – це чужі ескізи –<br />
За мольберт вже давно хтось ставав,<br />
Та натхнення не знає кризи,<br />
Лише б хтось малював, малював…</p>
<p><strong><em>18 травня 2012</em></strong></p>

<div></div>