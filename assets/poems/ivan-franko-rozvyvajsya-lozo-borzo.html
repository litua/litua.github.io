<strong>Іван Франко – «Розвивайся, лозо, борзо…»</strong>
<p>Розвивайся, лозо, борзо,<br />
Зелена діброво!<br />
Оживає помертвіла<br />
Природа наново.<br />
Оживає, розриває<br />
Пута зимовії,<br />
Обновляєсь в свіжі сили<br />
Й свіжії надії.<br />
Зеленійся, рідне поле,<br />
Українська ниво!<br />
Підоймися, колосися,<br />
Достигай щасливо!<br />
І щоб всяке добре сім’я<br />
Ти повік плекала,<br />
І щоб світу добра служба<br />
З твого плоду стала!</p>

<div>




</div>

<p>1880</p>

<div></div>