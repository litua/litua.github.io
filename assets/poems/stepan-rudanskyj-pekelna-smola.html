<strong>Степан Руданський – Пекельна смола</strong>
<p>Раз на мові ксьондз казав:<br />
«Не впивайтесь, люди!<br />
На тім світі вам смола<br />
Замість вина буде!»<br />
Ото якийсь і захтів<br />
Смоли скуштувати,<br />
Каже собі два бички<br />
За денежку дати.<br />
Випив один — не біда,<br />
Другий випиває…<br />
Посмакував неборак,<br />
Далі промовляє:<br />
«Та гірка вона, гірка!<br />
А все ж не тужити:<br />
Як втягнеться чоловік,<br />
То й то буде пити!»</p>

<div></div>