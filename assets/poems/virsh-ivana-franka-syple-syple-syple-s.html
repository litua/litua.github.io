<strong>Іван Франко – Сипле, сипле, сипле сніг</strong>
<p>Сипле, сипле, сипле сніг.<br />
З неба сірої безодні<br />
Міріадами летять<br />
Ті метелики холодні.</p>
<p>Одностайні, мов жура,<br />
Зимні, мов лихая доля,<br />
Присипають все життя,<br />
Всю красу лугів і поля.</p>

<div>




</div>

<p>Білий килим забуття,<br />
Одубіння, отупіння<br />
Все покрив, стискає все<br />
До найглибшого коріння.</p>
<p>Сипле, сипле, сипле сніг,<br />
Килим важче налягає…<br />
Молодий огонь в душі<br />
Меркне, слабне, погасає.</p>

<div></div>