<strong>Василь Стус – Мов лебединя, розкрилила…</strong>
<p>Мов лебединя, розкрилила<br />
тонкоголосі дві руки,<br />
ледь теплі губи притулила<br />
мені до змерзлої щоки,<br />
сльозою темінь пронизала,<br />
в пропасниці чи маячні<br />
казала щось — не доказала.<br />
Мов на антоновім огні,<br />
не чув нічого і не бачив,<br />
в останньому зусиллі зміг<br />
збагнути: все. Тебе я втрачу,<br />
ось тільки заверну за ріг.</p>

<div></div>