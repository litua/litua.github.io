Богдана Лапченко – З жахливих думок складаються відчай і втома<p>З жахливих думок складаються відчай і втома,<br />
Брехливі претензії ллються весь час без упину.<br />
А я цілий тиждень сиджу майжевдома,<br />
П’ю майжеконьяк, а деколи – майжемартіні.<br />
Завішені вікна брудними шторами смутку,<br />
А я й через них бачу двір і широку дорогу:<br />
Отут ти колись дарував незабудки,<br />
А тут – цілував мене біля порогу.<br />
Ти майжелюбив мене. Ми зустрічались о п’ятій,<br />
Сховавшись на деякий час від істерик.<br />
Усі почуття, що були – майжесправжні.<br />
Якийсь листоноша приніс мені білий конвертик.<br />
Від тебе? Цікаво, що ж буде в середині, в ньому?<br />
Відкрити б його, та, боюся, не вийде.<br />
Я знов ставлю крапку, а ти домальовуєш кому.<br />
Отак і живем. Чим не справжня родина.</p>

<div>




</div>

<p>автор: <strong>Богдана Лапченко</strong></p>
<p></p>

<div></div>