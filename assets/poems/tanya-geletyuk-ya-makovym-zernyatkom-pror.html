<strong>Таня Гелетюк – Я маковим зернятком проросту</strong>
<p>Я маковим зернятком проросту,<br />
Проб’юсь тоненьким пагінцем на волю,<br />
І розцвіту в занедбанім саду<br />
Серед колючих квітів, саджених тобою.<br />
Біля шипшини, що піднялась вверх,<br />
Я заквітую вбогою красою,<br />
Я застелю червоним полотном…<br />
Увесь твій біль я заберу з собою.<br />
Покірно упаду до гордих твоїх ніг,<br />
Схилю похилену і зморщену голівку,<br />
Нехай запише наша пам’ять усе це<br />
На цифрову хорошу фотоплівку…<br />
І розлетяться зернятка малі,<br />
Їх вітер рознесе холодний сивий,<br />
І я заплачу… день такий ясний<br />
І ти такий усміхнений й щасливий…</p>

<div></div>