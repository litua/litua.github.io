Андрій Любка – Джеймс Бонд<p>Іноді люблю записувати сни віршами,<br />
Переважно неримованими, бо ж як можна заримувати<br />
Електричний заряд твого голого тіла, яке лежить поруч, і<br />
Цю несподівану зливу, ці запотілі вікна?</p>
<p>Нічними коліями рухаються потяги, наче<br />
Електричний струм лініями мереж, наче бомжі в<br />
Сторону пункту прийому склотари, наче заклопотані<br />
Пішоходи на роботу, наче я до тебе.</p>

<div>




</div>

<p>Ну і хулі, якщо цю партію програно, немає<br />
Втрачених і знайдених поколінь, є<br />
Лікеро-горілчані заводи, є гори вбитих<br />
Нікотином коней, є століття абортів і<br />
Гомосексуальних батюшок московського<br />
Патріархату, жоден месія не витягне нас із<br />
Цього лайна, залишається переселитися на<br />
Інші планети, ловити рибу в інших озерах, не<br />
Харчуватися в цих фастфудах, не виригувати<br />
Це тепло пиво, не згадувати покійних<br />
Друзів, перший сексуальний досвід, дату<br />
Нашого знайомства, забути улюблені вірші,<br />
Забити на політику, на блядство під назвою<br />
Ринкова економіка, перетинати нейтральні зони в<br />
Пошуках цивілізації, наша<br />
Країна ацтеків, наші буддисти, наш Коран,<br />
Наше мальборо.</p>
<p>Але треба випити, бо Бог дивиться на мене і<br />
Каже:<br />
«Мене звати Бонд.<br />
Джеймс Бонд».</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>