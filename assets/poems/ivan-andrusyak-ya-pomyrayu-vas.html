Іван Андрусяк – Я помираю вас…<p>Я помираю вас. Така печаль.<br />
Така зоря над віком перестане.<br />
Говорить Бог: Прости мені, Іване,<br />
прости мені за те, що я мовчав.</p>
<p>Я все прощу, бо нині я помер.<br />
Я довго знав, що буду жити довше.<br />
І чорний плащ облизує підошви,<br />
і чорний місяць перерізав нерв.</p>
<p>Я все прощаю. Я запам’ятав,<br />
в яку породу мозок цей залитий.<br />
Вже опадає чорна самота<br />
під покривало щирої молитви.</p>

<div>




</div>

<p>Уже цвіте під мостом алича<br />
і мартиролог складено наново.<br />
Прости мені, Даждьбоже чи Єгово,<br />
прости мені за те, що я мовчав.</p>
<p>І тільки кадуб жовтої труни,<br />
і під ногами миші яворові.<br />
А сни виходять в заміть, і по них<br />
ні сліду не лишається, ні крові…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>