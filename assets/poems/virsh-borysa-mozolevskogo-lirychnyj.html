<strong>Мозолевський Борис – Ліричний жарт</strong>
<p>Як чернець без покути,<br />
Я не можу без Вас.<br />
Ви — Бермудський трикутник,<br />
Де зникав я не раз.</p>
<p>Коли Ви говорили<br />
Щось таке неземне,<br />
Зупинявся годинник —<br />
Й не ставало мене.</p>

<div>




</div>

<p>Я щоразу відроджувавсь,<br />
Як з непам’яті вірш.<br />
Зарікався й погрожував:<br />
“Не піймаєте більш!”</p>
<p>Тільки знаю: прикутий.<br />
Шлях мій Вас не мине.<br />
Ваш Бермудський трикутник<br />
Знов поглине мене.</p>

<div></div>