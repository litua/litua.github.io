Іван Андрусяк – З дитячих ігор і забав<p>коли тобі стане аж занадто нудто<br />
заведи собі янголятко і дідуся<br />
грайся так<br />
підстав дідусеві ногу<br />
хай гримнеться мордою об асфальт</p>
<p>янголятко опусить голівку</p>
<p>подаруй дідусеві 5 копійок</p>
<p>янголятко підніме голівку</p>
<p>розбий дідусеві каменем окуляри</p>
<p>янголятко опусить голівку</p>
<p>звільни дідусеві місце в трамваї</p>
<p>янголятко підніме голівку</p>

<div>




</div>

<p>вилий дідусеві на голову помиї</p>
<p>янголятко опустить голівку</p>
<p>скажи дідусеві боже помагай</p>
<p>янголятко підніме голівку</p>
<p>і так далі</p>
<p>потому йди спати<br />
присниться тобі янголятко або чортеня<br />
якщо янголятко ти виграв<br />
якщо чортеня програв<br />
а як ніщо не присниться<br />
н і ч и я</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>