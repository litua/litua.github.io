<strong>Семенко Михайль – Метелик </strong>
<p>Я мов метелик я білий білий<br />
Як він химерний як він несмілий<br />
Літаю біло у білім сяйві<br />
Лечу для лету летить у рай він</p>

<div>




</div>

<p>У бистрих зняттях у м’яких скоках<br />
Він день живе лиш він день лиш дише<br />
Все існування в несмілих торках<br />
У крилах білість так ясно пише</p>
<p>Лечу для лету летить у рай він<br />
Літаю біло у білім сяйві<br />
Я мов метелик я білий білий<br />
Як він химерний як він несмілий.</p>
<p>16. VII. 1914. Бориспіль</p>

<div></div>