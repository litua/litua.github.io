<strong>Василь Симоненко – Леся Українка</strong>
<p>Десь вітер грає на віолончелі,<br />
Морозні пальці приклада до скла,<br />
І ти одна в зажуреній оселі<br />
Замріяно схилилась до стола.</p>
<p>Мов раб німий на араратській скелі<br />
Карбує написи про подвиги царя,<br />
Ти на папері почуттів моря<br />
Переливаєш в строфи невеселі.</p>

<div>




</div>

<p>Ти — хвора дівчина — серед глухої ночі<br />
Врізаєш в вічність огненні, пророчі<br />
Слова з прийдешніх сонячних віків,</p>
<p>Щоб ті слова хитали чорні трони,<br />
Щоб їх несли з собою легіони<br />
Нових, непереможних Спартаків.</p>

<div></div>