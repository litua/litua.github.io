<strong>Анастасія Кравець – Ранок…</strong>
<p>Ранок… Проміння ласкавого сонечка цілунками грають на її обличчі, милуючись кожною клітиною зовсім юного тіла, задивляючись у кришталеві зіниці непізнаних світів. Небесна рань позаздрила б її довершеності: ніжні риси обличчя, пасма русявого волосся, що спускаються по лебединому стану, немов заморські змії, зачаровують душу таємністю; повні коралові вуста, що приваблюють погляди ранкових метеликів, немов квіти, виблискують трояндовими пестощами….</p>

<div>




</div>

<p>Ранок… це чудодійна пора «нового життя». Свіжістю барв виграють квіти,вони надзвичайно радіють новому дню. Омиваючись сльозами радощів, дарують п’янкі аромати і дозрівають у душі плодами натхнення. Сонце ласкаво злизує їхні сльози, пестячи кожну пелюстку живої краси. Грайливий вітрець розвіває первісну втіху, додаючи пікантності кожній миті буття…</p>

<div></div>