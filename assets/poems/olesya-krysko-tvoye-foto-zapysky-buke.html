Олеся Крисько – Твоє фото… Записки… Букети…<p>Твоє фото… Записки… Букети…<br />
Приглядаюсь в обличчя несміло,<br />
Намагаюсь у нім розпізнати,<br />
Що за біль ти у серці носила.</p>
<p>Що за біль, чи любов нероздільну,<br />
Чи яку невиправну утрату,<br />
Чи самотність, що так безнадійно<br />
В собі стерти хотіла, зламати.</p>
<p>Чорні очі наповнені сумом –<br />
Чом печалі ніхто не помітив?<br />
Що тепер? Лише фото в альбомах.<br />
Та щоденно нові усе квіти.</p>
<p>Чом ніхто не відлинув від справ своїх<br />
Й не заглянув в заплакані очі,<br />
Й не побачив як заполоняють їх<br />
Думки чорні, холодні, пророчі?</p>

<div>




</div>

<p>Ти в байдужих ходила тих колах.<br />
Божевілля підходило ближче:<br />
Безнадійність, безвихідь і втома –<br />
Ти стрибнула під поїзд… Навіщо?!!</p>
<p><em>…випадку, що стався 16 липня на Fulham Broadway Station, London</em></p>
<p>автор:<strong> Олеся Крисько</strong></p>
<p></p>

<div></div>