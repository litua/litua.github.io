Олеся Крисько – Пахучі яблука дарує рання осінь<p>Пахучі яблука дарує рання осінь –<br />
Солодше меду присмак на моїх вустах.<br />
А у розлук ніхто пояснення не просить.<br />
І що в замін, коли душа вже геть пуста?</p>
<p>Перегоріло. Опустіло серце. Знову<br />
Переступаю через тисячі причин.<br />
Свою любов ввела з байдужістю у змову.<br />
Усе по колу – безкінечний серпантин.</p>
<p>Чия вина, що в серпні пахне листопадом?<br />
Чи я одна, що наламала дров?<br />
Вже ходить осінь стиха яблуневим садом.<br />
Пробач мене. Пробач за не любов…</p>

<div>




</div>

<p>автор: <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>