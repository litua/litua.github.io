Анна Багряна – Не Беатріче<p>Напрочуд чудовий ранок<br />
Для Вашої толерантності<br />
І для моєї радості –<br />
Бути для Вас<br />
коханкою.<br />
Холодна вода не кінчиться<br />
На кінчиках Ваших митей.<br />
Кажу ж бо,<br />
Вам дуже личить це –<br />
Вічно мене любити.<br />
Може,<br />
двері зачините,<br />
Чинно прогнавши протяг?<br />
Потім ще стану причиною<br />
Вашого антипотягу…<br />
…Іще раз… і, певно,<br />
досить…<br />
Роси, покоси, блискавки…<br />
Кажете, хтось голосить?..<br />
Не бійтеся – хмари високо.<br />
Проводите? Добре, дякую.<br />
До зустрічі.<br />
Чи – до річі.<br />
Але умова:<br />
не плакати.<br />
Бо я Вам – не Беатріче.<br />
До ранку – “до неба раком”.<br />
От так Вам і треба,<br />
впевнений!<br />
Проводите?<br />
Добре, дякую.<br />
До зустрічі.<br />
Так, напевно?..</p>

<div>




</div>

<p>автор: <a href="http://onlyart.org.ua/?page_id=45274"><strong>Анна Багряна</strong></a></p>

<div></div>