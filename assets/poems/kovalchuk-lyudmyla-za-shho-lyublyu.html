<strong>Ковальчук Людмила – За що люблю</strong>
<p>За що люблю? Бо є за що любити,<br />
Хоча люблю я всупереч всьому!<br />
Ти не даруєш мені перші квіти,<br />
Бо осінь я люблю, а ти весну.</p>

<div>




</div>

<p>Ти знаєш все про мене, навіть більше,<br />
Що запах трав нескошених п’янить.<br />
Ти в пам’яті моїй навік залишив<br />
Останню зустріч, зорепаду мить.</p>
<p>А я в той час бажання загадала.<br />
Ти знав напевно мрію золоту…<br />
За що люблю? Бо все життя чекала,<br />
Бо знала – більш такого не знайду!</p>

<div></div>