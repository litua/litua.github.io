<strong>Леся Українка – Практичний пан </strong>
<p>Я не боюсь бунтівників,<br />
у мене з ними згода,<br />
я не покличу козаків,<br />
мені то невигода.</p>
<p>Як прийде збіжжя розбирать<br />
із хуторів голота,<br />
я вийду сам її стрічать<br />
і розчиню ворота.</p>

<div>




</div>

<p>Беріть, везіть хоч на возах,<br />
я й сам ще навантажу,<br />
я лиш ва власних терезах<br />
мішечок кожний зважу.</p>
<p>Що ж, се товар якраз про вас,<br />
шановні «продуценти»,<br />
я певен, ви мені в свій час<br />
заплатите проценти.</p>
<p>Сам грошей править не піду,<br />
Я ж не лихвар-жидюга!<br />
Вже я собі таких знайду,<br />
Що зроблять се для друга.</p>

<div></div>