<strong>Василь Стус – Менi здається, що живу не я…</strong>
<p>Менi здається, що живу не я,<br />
а iнший хтось живе за мене в свiтi<br />
в моїй подобi.</p>
<p>Нi очей, нi вух,</p>
<p>нi рук, нi нiг, нi рота. Очужiлий<br />
в своєму тiлi. I, кавалок болю,<br />
I, самозамкнений, у тьмущiй тьмi завис.<br />
Ти, народившись, виголiв лишень,<br />
а не прирiс до тiла. Не дiйшов<br />
своєї плотi. Тiльки перехожий<br />
межисвiтiв, ворушишся на сподi<br />
чужого iснування.</p>

<div>




</div>

<p>  Сто ночей</p>
<p>попереду i сто ночей позаду,<br />
а межi ними — лялечка нiма:<br />
розпечена, аж бiла з самоболю,<br />
як цятка пекла, лаконiчний крик<br />
усесвiту, маленький шротик сонця,<br />
зчужiлий i заблуканий у тiлi.<br />
Ти ждеш iще народження для себе,<br />
а смерть ввiйшла у тебе вже давно.</p>

<div></div>