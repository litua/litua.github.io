<strong>Микола Хвильовий – «Моя золота береза…»</strong>
<p>Моя золота береза<br />
зажурно дивиться в вогку імлу.<br />
О, де ви, де ви, зелені плеса<br />
моїх розпорошених дум?</p>
<p>Вчора доходив до тропіка<br />
і в палкучих просторах запалював душу,<br />
а сьогодні я, кучерявий хлопчик,<br />
до льодового океану рушив.</p>

<div>




</div>

<p>Собакою буду верещати,<br />
ніби гицель мене в неминучі обценьки.<br />
Я пручатимусь — не хочу за грати,<br />
не хочу!</p>
<p>Піду я у робітничий квартал,<br />
заховаю там склизький сум…<br />
Ах, яку я важку вагу<br />
біля золотої берези несу!.</p>

<div></div>