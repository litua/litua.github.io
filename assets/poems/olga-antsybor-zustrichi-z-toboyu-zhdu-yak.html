<strong>Ольга Анцибор – Зустрічі з тобою жду, як свята…</strong>
<p>Зустрічі з тобою жду, як свята,<br />
Зсумувалось серце аж до болю<br />
Я сказати хочу так багато,<br />
Поглядом зустрітися з тобою.</p>

<div>




</div>

<p>Мрію я, що підійду до тебе,<br />
Обніму легенько ,тепло, ніжно,<br />
І прошепочу: – моє ти небо,<br />
Ти любов моя, палка й безгрішна.</p>
<p>Та скажу я це лише думками,<br />
Погляд заховаю аж під вії,<br />
Бо нема нічого поміж нами,<br />
Лиш моє кохання, біль та мрії.</p>

<div></div>