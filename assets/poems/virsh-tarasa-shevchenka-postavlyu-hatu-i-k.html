<strong>Тарас Шевченко – Поставлю хату і кімнату</strong>
<p>Поставлю хату і кімнату,<br />
Садок-райочок насаджу.<br />
Посиджу я і походжу<br />
В своїй маленькій благодаті.<br />
Та в одині-самотині<br />
В садочку буду спочивати.<br />
Присняться діточки мені,<br />
Веселая присниться мати,<br />
Давнє-колишній та ясний<br />
Присниться сон мені!.. і ти!..<br />
Ні, я не буду спочивати,<br />
Бо й ти приснишся. І в малий<br />
Райочок мій спідтиха-тиха<br />
Підкрадешся, наробиш лиха…<br />
Запалиш рай мій самотний.</p>

<div>




</div>

<p><em>27 сентября [1864 С.-Петербург]</em></p>

<div></div>