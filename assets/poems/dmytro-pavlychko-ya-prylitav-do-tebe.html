<strong>Дмитро Павличко – “Я прилітав до тебе…” </strong>
<p>Я прилітав до тебе<br />
як бджола<br />
до черешні розквітлої<br />
я від сяйва й запаху<br />
крони твоєї<br />
знесилено падав<br />
я сліпнув од радості<br />
квітучого простору<br />
і важко було мені<br />
перелітати з квітки на квітку<br />
та ще важче було мені<br />
знати<br />
що ти неосяжна<br />
відкрита для мене<br />
для інших бджіл<br />
а також для ос<br />
для джмелів<br />
для шершнів<br />
що ти не почуєш ніколи<br />
крил моїх<br />
кожною своєю пелюсткою<br />
що я не зможу ніколи<br />
в кожну квітку твою заглянути<br />
бо коротка весна<br />
а ти безконечна як всесвіт</p>

<div>




</div>

<p>***</p>

<div></div>