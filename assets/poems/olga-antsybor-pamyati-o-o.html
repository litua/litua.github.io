<strong>Ольга Анцибор – Пам’яті О.О.</strong>
<p>Олександр Омельченко – ім’я це<br />
Пам’ятає кожен, хто хоч раз<br />
Цей поріг переступав, одначе,<br />
Вже його немає серед нас.</p>
<p>Ми сумуєм і баян скучає,<br />
Вже ніхто до рук його не брав,<br />
Бо ніхто вже, мабуть, не заграє<br />
Так, як Олександр на ньому грав.</p>

<div>




</div>

<p>Чи концерт, чи просто вечорниці,<br />
Зустріч друзів десь під вечорок,<br />
Грав він так, що мавки-чарівниці<br />
Все піти хотіли у танок.</p>
<p>Встаньмо люди, голови похилим<br />
І згадаєм з сумом і жалем.<br />
Спи спокійно, Олександре милий,<br />
Ми про тебе пам’ять збережем.</p>

<div></div>