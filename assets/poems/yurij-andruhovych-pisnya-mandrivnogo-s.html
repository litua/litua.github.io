Юрій Андрухович – Пісня мандрівного спудея<p>Агов, мої маленькі чортенята!<br />
З-під свити я вас випущу на світ —<br />
туди, де кров з любов’ю черленяться,<br />
де пристрастей i пропастей сувій…<br />
Я — ваш отець, тож будьте мені вірні!<br />
(які невірні рими в голові!),<br />
але коли до серця входять вірші —<br />
прекрасні, наче крила голубів,<br />
які тоді надії!..<br />
З риторик і поетик академій —<br />
гайда на площу, як на дно ріки!<br />
Підслухані у вирі цілоденнім,<br />
ті рими — вчителям наперекір<br />
(у вчителів, здається, перекір) !<br />
Або в поля, як на зелену прощу —<br />
читати вірші травам і вітрам!..<br />
І постарайтесь, я вас дуже прошу,<br />
щоб явір тихі сльози витирав,<br />
щоб небо, нахилившись, наслухало,<br />
щоб завше був натхненний соловій…<br />
Хвалу воздавши часові зухвалу,<br />
звірят і пастухів благословіть!..</p>

<div>




</div>

<p>Отож, — на світ, за діло — чарувати!<br />
Агов, мої маленькі чортенята!</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>