<strong>Олена Теліга – Усе — лише не це! </strong>
<p>* * *<br />
Усе — лише не це! Не ці спокійні дні,<br />
Де всі слова у барвах однакових,<br />
Думки, мов нероздмухані вогні,<br />
Бажання — в запорошених оковах.</p>
<p>Якогось вітру, сміху чи злоби!<br />
Щоб рвались душі крізь іржаві ґрати,<br />
Щоб крикнув хтось: ненавидь і люби —<br />
І варто буде жити чи вмирати!</p>

<div>




</div>

<p>Не бійся днів, заплутаних вузлом,<br />
Ночей безсонних, очманілих ранків.<br />
Хай ріже час лице — добром і злом!<br />
Хай палять серце — найдрібнійші ранки!</p>
<p>Ти в тінь не йди. Тривай в пекучий грі.<br />
В сліпуче сяйво не лякайсь дивиться —<br />
Лише по спеці гряне жданий грім<br />
Із хмар сковзне — багнетом — блискавиця.<br />
* * *</p>

<div></div>