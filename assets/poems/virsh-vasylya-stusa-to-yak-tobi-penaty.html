<strong>Василь Стус – То як тобі пенати?..</strong>
<p>То як тобі пенати?<br />
Тягнись, як шарий віл.<br />
Десь шамотить Хрещатик<br />
і кішлиться Поділ.<br />
Подзенькують трамваї,<br />
автобуси снують,<br />
оденки десь справляють,<br />
Пиячать і жують.<br />
І п’ють моє здоров’я<br />
і многая літа.<br />
Край мого узголов’я<br />
Мати пресвята<br />
маною сновигає,<br />
ні оком не змигне,<br />
сліпа рука блукає —<br />
відшукує мене.<br />
Шепочуть спраглі губи:<br />
синочку, сину мій,<br />
за віщо тебе губить<br />
Господь усеблагий?</p>

<div></div>