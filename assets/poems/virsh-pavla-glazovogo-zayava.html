<strong>Павло Глазовий – Заява</strong>
<p>Неписьменності немає, ліквідовано її,<br />
Та трапляються частенько ще такі грамотії,<br />
Що, бувало, як напише, як накрутить бісів син,<br />
То виходить, як то кажуть, ні в ворота, ані в тин.<br />
До директора заводу вчора від Панька<br />
Надійшла заява ось така:<br />
“Прошу лічно дирекцію, а также завком,<br />
Щоб мене не уважали больш холостяком.<br />
Ізо мною в брак вступає будуща жена.<br />
Я для свайби совершаю вбивство кабана,<br />
Какового приобрьол я вєсом в сто кіло<br />
І в його сопровождєнні їду на село.<br />
Ісходя із цього отпуск розрешіть мені,<br />
Ібо я у брак вступаю на чотири дні.<br />
Прошу розрішить,<br />
Бо нада спішить,<br />
І не откладать,<br />
Бо нєкогда ждать.</p>

<div>




</div>

<p><em>ПАНТЕЛЕЙ ЛЕПЕХА — </em><br />
<em>з подсобного цеха”.</em></p>

<div></div>