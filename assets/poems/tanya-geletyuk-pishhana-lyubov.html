<strong>Таня Гелетюк – Піщана любов</strong>
<p>Хтось варить на кухні ароматну каву, приправяючи моїм улюбленим роком,<br />
Заслуханим до дірок на касеті бездонної пам’яті,<br />
А хочеш, я буду твоєю сліпою Лолітою<br />
В темно-синьому рваному платті?<br />
А хочеш, ми будем гуляти холодними літніми ранками,<br />
Блукати забутими темними переходами,<br />
І будемо підніматись на верхівку пустого будиночку<br />
Старими хиткими сходами?…<br />
Обійми мене міцно, усім собою, я хочу на мить перестати дихати,<br />
Я хочу втонути в твоїй душі,<br />
А потім себе з неї нишком випхати…<br />
На далекі шумні метушливі крикливі вокзали,<br />
На вулиці, брудом залиті і гамором.<br />
Ти тремтиш. Тобі стало, напевно, холодно…<br />
Мені ні. Моє серце покрите мрамором.<br />
Одинадцята тридцять. Мій поїзд. Здригаюся.<br />
Та не треба. Я сама вагона дістануся – не проводь.<br />
Ми так просто з тобою сьогодні загубимось<br />
Серед шуму старечих високих тополь.<br />
Ти себе не картай і думками не зводь…<br />
Все між нами скінчилось, а ми не помітили,<br />
Просто нашу з тобою піщану любов<br />
На всі боки вітри в чистім полі розвіяли.</p>

<div></div>