<strong>Тарас Шевченко – По улиці вітер віє</strong>
<p>По улиці вітер віє<br />
Та сніг замітає.<br />
По улиці попідтинню<br />
Вдова шкандибає<br />
Під дзвіницю, сердешная,<br />
Руки простягати<br />
До тих самих, до багатих,<br />
Що сина в солдати<br />
Позаторік заголили.<br />
А думала жити…<br />
Хоч на старість у невістки<br />
В добрі одпочити.<br />
Не довелось. Виблагала<br />
Тую копійчину…<br />
Та пречистій поставила<br />
Свічечку за сина.</p>

<div>




</div>

<p><em>[Друга половина 1848, Косарал]</em></p>

<div></div>