Андрій Любка – Джазмен<p>я джазмен і мені погано<br />
коли згущене молоко неба<br />
росою спадає на стебла задуми<br />
тоді пальцями хрусткими до болю<br />
вистукую такт серця<br />
тоді саксофон жаб<br />
народжує вітер<br />
тоді старий дідо з вудкою<br />
сидить над погаслим озером</p>
<p>і раптом світло ночі<br />
поглинає тінь що женеться<br />
за власним хазяїном<br />
а місяць засмоктує<br />
оголене тіло жінки<br />
яка мітлу необачно забула вдома<br />
тоді повітря стає вологим<br />
тоді саксофон стає фонтаном<br />
струменем гейзером краном<br />
тоді музика стає какофонією<br />
і болота папороть очерет<br />
стають пейзажем нікчемного художника</p>

<div>




</div>

<p>все розчиняється в темряві<br />
світанково стає несправжнім<br />
і я не розумію одного<br />
хто ж насправді джазмен</p>
<p>(ранок сповзає по стінах і заповзає у горло).</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>