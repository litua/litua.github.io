<strong>Дмитро Павличко – “Це неправда, що ми помрем!…” </strong>
<p>Це неправда, що ми помрем!<br />
Ти – земля, а я – твій сівач.<br />
Плуг іде – під його тягарем<br />
Ти возрадуйся і не плач.</p>

<div>




</div>

<p>Сокруши свою душу тверду<br />
Пестотливою зливою втіх.<br />
Я ж і сам, як зернина, впаду<br />
Поміж скибами гонів твоїх.</p>
<p>Ми небес глибину збагнем,<br />
Вище зір піднесем колоски.<br />
Ми пшениці незгасним вогнем<br />
Пролітатимем крізь віки.</p>
<p>***</p>

<div></div>