<strong>Павло Глазовий – Увертюра</strong>
<p>Сидять в опернім театрі, не десь, а в партері,<br />
Вона і він. Надулися, наче дві тетері.<br />
Бурчить вона: — Що за люди оті диригенти?<br />
Півгодини настроюють свої інструменти.<br />
Той цигика, той триндика, третій дме у дудку.<br />
Затяг мене в цю оперу, ну тебе в будку!<br />
Попереду літня жінка нахмурила брови.<br />
— Тихо, — каже, — увертюра, припиніть розмови. —<br />
Та, що ззаду, огризнулась: — Теж мені культура!<br />
Це ще треба перевірить, хто з нас увертюра.</p>

<div></div>