<strong>Семенко Михайль – Мрія</strong>
<p>Я буду великим скрипником<br />
і поїду в Японію<br />
Місяців два поживу на золотім прибережжі.<br />
А може буду вести<br />
секунду оркестру симфонії<br />
І всі мої скрипницькі мрії —<br />
прості подвійні ноти й арпеджі.</p>

<div>




</div>

<p>Якби довелось мені бути скрипником<br />
мандрівним<br />
І зазнати багато-багато гострих<br />
і барвистих пригод!<br />
В океанськім пароході<br />
брати участь в квартеті елегійнім,<br />
Загубитися десь в Чікаго чи Мельбурні<br />
й брати 10 су за вихід.</p>
<p>12. X. 1916. Владивосток</p>

<div></div>