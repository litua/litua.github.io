Іван Андрусяк – остроголосні привиди речей…<p>остроголосні привиди речей<br />
ще міняться ще несть їм ореолу<br />
якого безу простір цей тече<br />
яким крилом перегортає тору</p>
<p>мислитель масок викришив пісок<br />
сліпі долоні як вершини бруду<br />
ще шов не довершив сьогодні крок<br />
до голосу як до страшного суду</p>

<div>




</div>

<p>ще небо не торкнулося змії<br />
ще не вкусило меншого за литку<br />
іржавіють порадники її<br />
оскаржені в одну діряву свитку</p>
<p>ще шапку з лоба і чолом до ніг<br />
злизати з комиша шкоринку бруду<br />
а те що завтра відрубають їх<br />
хіба важливо те що завтра буде</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>