<strong>Семенко Михайль – Патагонія </strong>
<p>Я не умру від смерти —<br />
Я умру від життя.<br />
Умиратиму — життя буде мерти,<br />
Не маятиме стяг.</p>
<p>Я молодим, молодим умру —<br />
Бо чи стану коли старим?<br />
Залиш, залиш траурну гру.<br />
Розсип похоронні рими.</p>

<div>




</div>

<p>Я умру, умру в Патагонії дикій,<br />
Бо належу огню й землі.<br />
Рідні мої, я не чутиму ваших криків,<br />
Я — нічий, поет світових слів.</p>
<p>Я умру в хвилю, коли природа стихне,<br />
Чекаючи на останню горобину ніч.<br />
Я умру в павзу, коли серце стисне<br />
Моя молодість, і життя, і січа.</p>
<p>30. VI. 1917. Владивосток</p>

<div></div>