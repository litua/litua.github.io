<strong>Іван Франко – N. N. («Будь здорова, моя мила…»)</strong>
<p>Будь здорова, моя мила,<br />
Я не твій!<br />
Розлучила<br />
Нас могуча сила.<br />
Де поставить кого доля,<br />
Там і стій!<br />
Моя ж доля –<br />
Вітер серед поля.<br />
Стогне, віє, рве і свище<br />
В грі страшній…<br />
Ближче, ближче<br />
Наше боєвише…<br />
Важко, душно, пітьма груба,<br />
Лютий бій…<br />
Ось-ось, люба,<br />
Жде мя, може, згуба.<br />
А як гинуть, то самому!<br />
Голос твій<br />
З бою-грому<br />
Звав би мя додому.<br />
Тож не плач! Очиць, мов зорі,<br />
Пожалій!<br />
Згасне вскорі<br />
Блиск їх у сліз морі.<br />
Розійшлись, мабуть, по волі<br />
Судьбиній<br />
Наші долі,<br />
Мов дороги в полі.</p>

<div>




</div>

<p>14–18 декабря 1883</p>
<strong>Іван Франко – Прощальна пісня</strong>
<p>Будь здорова, моя мила,<br />
Я не твій!<br />
Розлучила<br />
Нас могуча сила!<br />
Де поставить кого доля,<br />
Там і стій,<br />
Моя ж доля –<br />
Вітер серед поля.<br />
Вона мною що день ближче<br />
В грі страшній<br />
Мече, прище<br />
На побоєвище.<br />
Важко, душно, пітьма груба…<br />
В хвилі тій,<br />
Моя люба,<br />
Жде мя, може, згуба!</p>

<div></div>