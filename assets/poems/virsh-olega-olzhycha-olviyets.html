<strong>Ольжич Олег – Ольвієць</strong>
<p>Годi! I лiру кидаю на барсову шкуру.<br />
Серце ледаче давно — як фiал без вина.<br />
Пiнявий трунок щасливо допито до дна,<br />
Личить же усмiхом стрiнути правду понуру.</p>

<div>




</div>

<p>В мене над ложем мiй меч в пiхвi, золотом битiй.<br />
Зойкнуло лезо й лягло на брунатiсть колiн.<br />
Лезо — cвiчодо, i в ньому мiй вихiд один —<br />
Завтрашнiй похiд, зеленi просторi i скити.</p>
<p>Завтра ступатимеш полем. А стрiли, як злива.<br />
Десь кочовник невiдомий мою наклада.<br />
В день такий смерть — як цiлюща вода.<br />
В день золотий i тяжкий, як оттiйська олива.</p>

<div></div>