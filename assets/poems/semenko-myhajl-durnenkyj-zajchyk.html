<strong>Семенко Михайль – Дурненький зайчик </strong>
<p>Все село в білій куряві, куряві сніговій.<br />
Хто вийти погулять наважиться?<br />
У вікно гляну – мете, лютує буровій,<br />
Білий сад скаржиться.</p>

<div>




</div>

<p>Скаржиться і скрипить білий сад.<br />
Мерзне біля пня дурненький зайчик.<br />
Ой, як зимно, зимно поміж хат!<br />
В сінях жалібно собака скавче.</p>
<p>Скавучить, скавучить, хвостом замеле,<br />
На груди кинеться, як вийдеш у сіни.<br />
Не віриться, що село завмерло.<br />
Весело ждати зміни.</p>
<p>***</p>

<div></div>