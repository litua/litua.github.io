Костенко Ліна – Умирають майстри…<p>Умирають майстри, залишаючи спогад, як рану.<br />
В барельєфах печалі уже їм спинилася мить.<br />
А підмайстри іще не зробились майстрами.<br />
А робота не жде. Її треба робить.<br />
І приходять якісь безпардонні пронози.<br />
Потираючи руки, беруться за все.<br />
Поки геній стоїть, витираючи сльози,<br />
метушлива бездарність отари свої пасе.<br />
Дуже дививй пейзаж: косяками ідуть таланти.<br />
Сьоме небо своє пригинає собі суєта.<br />
При майстрах якось легше. Вони — як Атланти.<br />
Держать небо на плечах. Тому і е висота.</p>

<div>




</div>

<p>автор: <strong><a href="http://onlyart.org.ua/?page_id=5118">Ліна Костенко </a></strong></p>

<div></div>