<h3><strong>Катерина Кочетова – Ти мене не почув, і тому вже давно загубив…</strong></h3>
<p>Ти мене не почув, і тому вже давно загубив,<br />
Кажуть правду: цінуєш тоді лиш, коли втрачаєш.<br />
Я хотіла навчити тебе звикати до див,<br />
А потрібно було – до життя, де мене немає.</p>

<div>




</div>

<p>І я знаю, про що сказав і про що змовчав,<br />
І забути про це ми, напевне, вже не зуміємо.<br />
“Ви щасливі!” – читатимуть інші у нас в очах,<br />
“Ви нещасні” – шептатиме серце разом з надіями.</p>
<p>Пригадаю, як погляд один так змінив мене…<br />
А ти думав, завжди я натхненна лише весною?<br />
Відчуваю, думку про тебе хтось прожене –<br />
Наші долі сплітаються, але не між собою.</p>
<p><strong><em>19 травня 2013</em></strong></p>

<div></div>