<strong>Іван Франко – Котляревський</strong>
<p>Орел могучий на вершку сніжному<br />
Сидів і оком вдовж і вшир гонив,<br />
Втім, схопився і по снігу мілкому<br />
Крилом ударив і в лазур поплив.<br />
Та груду снігу він крилом відбив,<br />
І вниз вона по склоні кам’яному<br />
Котитись стала – час малий проплив,<br />
І вниз ревла лавина дужче грому.<br />
Так Котляревський у щасливий час<br />
Вкраїнським словом розпочав співати,<br />
І спів той виглядав на жарт не раз.<br />
Та був у нім завдаток сил багатий,<br />
І огник, ним засвічений, не згас,<br />
А розгорівсь, щоб всіх нас огрівати.</p>

<div>




</div>

<p>1873</p>

<div></div>