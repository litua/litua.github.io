<strong>Павло Глазовий – Вічна пам’ять</strong>
<p>— А ти знаєш, — Гнат питає в родича Тимошки, —<br />
Що у Києві на стінах почепили дошки</p>
<p>“В цім будинку жив художник”,<br />
“В цьому жив письменник”?</p>

<div>




</div>

<p>А ось я живу на світі, скромний Гнат Вареник,<br />
Одинокий, нежонатий, вигнав жінку з дому<br />
І виплачую проценти синові малому…<br />
А коли засну навіки у сирій могилі,<br />
Чи напишуть щось на хаті друзі мої милі?<br />
— Не журись, — сказав Тимошка і утішив Гната:<br />
Ми напишем на фанері: “Продається хата”.</p>

<div></div>