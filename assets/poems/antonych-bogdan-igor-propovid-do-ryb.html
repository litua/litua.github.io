<strong>Антонич Богдан-Ігор – Проповідь до риб</strong>
<p>До карасів, до коропів і до дельфінів,<br />
до всіх братів з солодких і солоних вод:<br />
— Ви не давайте нам ікри ані фішбінів,<br />
ми прагнем ваших просторів, і волі, і пригод.</p>

<div>




</div>

<p>Важка вода, та від води ще важче небо.<br />
Тому принаджує нас ваша глибина,<br />
чарує й кличе нас спокусливо до себе<br />
ваш коралевий бог з морського дна.</p>
<p><em>4 квітня 1935</em></p>

<div></div>