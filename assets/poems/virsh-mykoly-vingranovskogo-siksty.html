<strong>Микола Вінграновський – Сікстинська мадонна</strong>
<p>Заміновані Гітлером в чорній воді у підвалі,<br />
Ви стояли. Мадонно, в останніх обіймах життя —<br />
І хрести літаків напливали на ваше дитя,<br />
Розверталися танки до вашої. Жінко, печалі!</p>
<p>Ви дивились в майбутнє — у смерть і наругу —<br />
І дитя їм несли, бо ваш поклик — нести.<br />
Ї надію, і жах, недовір’я і тугу<br />
Ви простерли з очей в нерозумні світи.</p>

<div>




</div>

<p>Повз червоні дроти першим вбіг до підвальної ями<br />
Бондаренко Іван із села Ковалі над Дніпром…<br />
І схиливсь чоловік закривавленим смертю чолом<br />
Перед вами. Страждання з дитям, над важкими віками.</p>
<p>Ви стомились, Мадонно, і ви подали йому сина…<br />
Опустивши меча, став Іван з ним на площі Берліна.</p>
<p><em>1959</em></p>

<div></div>