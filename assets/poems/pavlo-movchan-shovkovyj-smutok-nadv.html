<strong>Павло Мовчан – “Шовковий смуток надвечірній…” </strong>
<p>Шовковий смуток надвечірній<br />
повітря синє прорідив,<br />
і простелився дим покірно<br />
уздовж води…<br />
І непомітно, ледь сирітно<br />
трава при річечці росла,<br />
і тиха радість цьоголітня<br />
дзвеніла на струні стебла.<br />
І власна тінь твоя сягниста<br />
згиналась ламко вдалині,<br />
де сіялась роса зерниста<br />
по сизоперій площині.<br />
Слова зливались у мовчання,<br />
відлунки танули, мов сніг,<br />
і радість змішана з печаллю,<br />
ділилась порівну на всіх.</p>

<div>




</div>

<p>***</p>

<div></div>