<strong>Семенко Михайль – Протока Берінга </strong>
<p>Ні, не поїдемо ми з Вами в Америку,<br />
Бо будете падати там в істерику,<br />
Бо серце моє, найсвятішу муз’ику, —<br />
Нерозважному крику<br />
Я присвячую зараз.<br />
Може, хочете бачити Ви в особі моїй Кубелика?<br />
Ах, не можу бути ніким і нічим я,<br />
окрім Семенка.<br />
А потім… Панно, я поет скетінг-рінга,<br />
Через протоку Берінга —<br />
Наш у Америку одинокий шлях.</p>

<div>




</div>

<p>8. XI. 1916. Владивосток</p>
<p>__________________________________<br />
Кубелик Ян (1880—1940) — чеський скрипаль.</p>

<div></div>