<strong>Герасим’юк Василь – Старовинний пейзаж</strong>
<p>Спинився. Внизу ще шуміли роки навіжені…<br />
Немов у забуте століття зайшов<br />
і стоїш.</p>
<p>Поблизу в тумані повільно бредуть прокажені.<br />
Дзвіночки про них сповіщають,<br />
сповільнюють вірш.</p>

<div>




</div>

<p>І сиплеться попіл па трави старі і короткі,<br />
і подув залізний плече, як вода, відчува.<br />
Якого ще треба терпіння,<br />
навіщо і доки?<br />
Яка ще потрібна душа<br />
і яка голова?</p>
<p>Небесні потоки лягли унизу на каміння,<br />
і древні, забуті отари в тумані висять…<br />
Якого ще, доки й навіщо<br />
потрібно терпіння?</p>
<p>Які колокільця<br />
про хвору ходу сповістять?</p>

<div></div>