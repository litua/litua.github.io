<strong>Богдан Согор – Антей</strong>
<p>Ти виглядаєш грізно мов Антей,<br />
Могутні плечі посеред полів,<br />
Які колись прийняли тисячі костей,<br />
Відважних лицарів, достойних королів.<br />
Велична тінь, що забирає сонця блиск,<br />
Що береже від гніву сотень ворогів,<br />
Ця постать, мов камінний обеліск,<br />
Не знає страху, болю, почуттів.<br />
Бо виріс він колись серед степів,<br />
Де кінь прудкий, важкий сталевий меч,<br />
І ще в дитинстві чітко зрозумів,<br />
Що треба йти усьому супереч.<br />
Жорстокий вікінг, погляд демонічний,<br />
На тілі шрамів незліченний слід,<br />
І кожен вчинок твій – це подвиг героїчний,<br />
А кожен крок – камінний моноліт.</p>

<div>




</div>

<p><a href="http://onlyart.org.ua/?page_id=44">до віршів Богдана</a></p>

<div></div>