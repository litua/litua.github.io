<strong>Леся Українка – «Ти, дівчино, життям розбита, грай!»</strong>
<p>Ти, дівчино, життям розбита, грай!</p>

<div>




</div>

<p>Грай на оцих людьми розбитих струнах,<br />
Ачей же так гармонії осягнеш,<br />
Її ж було в твоїм житті так мало…<br />
О, не вважай, що криком, а не співом,<br />
Акорди перші залунають. Грай!<br />
Адже й твоє життя так починалось.<br />
Де ж потім ти взяла ті ніжні тони,<br />
Що навіть злих людей до тебе привертали?<br />
Ти їх знайшла в своїм розбитім серці,<br />
Невже не знайдеш їх в розбитих струнах?<br />
Грай. Ось оця струна зовсім порвалась,<br />
Ти не торкай її, ся так ослабла,<br />
Мов тятива в дитячім самострілі,<br />
Торкнись її злегенька, ледве-ледве,<br />
Вона озветься тихо, мов луна<br />
Себе самої. Як рука натрапить<br />
На ту струну, що ствердла від мовчання,<br />
Шарпни струну безжалісно, потужно<br />
І брязни в неї, наче на пожежу.</p>

<div></div>