<strong>Олександр Олесь – “Ах, як стогнали ми, як плакали в вигнанні…”</strong>
<p>Ах, як стогнали ми, як плакали в вигнанні,<br />
Який тягар з нас кожний ніс!<br />
Моря б повстали з наших сліз,<br />
Затихли б бурі в нашому зітханні.</p>

<div>




</div>

<p>На площах ми чужі стояли, босі й голі,<br />
І кожний кидав камінь в нас…<br />
Ми стільки винесли образ,<br />
Ми стільки бачили сваволі!!</p>
<p>І все за те, що ми свій край любили,<br />
Що рвались сонце в темряву внести.<br />
…І понесли в світи хрести<br />
Та сиві голови похилі.</p>

<div></div>