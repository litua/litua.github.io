<strong>Микола Хвильовий – Тріолети</strong>
<p><strong>І</strong></p>
<p>Маковіє чайма?* на воді —<br />
То на сході проміння гуде,<br />
Щоб покласти в колиску людей —<br />
Маковіє чайма на воді.<br />
Всесвіт хворий, хвилюйся, радій —<br />
Се спаситель до тебе гряде…<br />
Маковіє чайма на воді,<br />
То на сході проміння гуде.</p>

<div>




</div>

<p><strong>II</strong></p>
<p>Мандарини із Мальти везуть<br />
І у фуру впряглася зоря…<br />
Зникни геть, на майдані бур’ян —<br />
Мандарини із Мальти везуть!<br />
Хто це крапа осінню сльозу?<br />
То пітьма шкереберть за моря —<br />
Мандарини із Мальти везуть<br />
І у фуру впряглася зоря…</p>
<p>______________<br />
*Вітрило</p>

<div></div>