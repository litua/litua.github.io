<strong>Олекси Стефановича – Сон Перуна</strong>
<p>Зростає грім Дніпрових струн,<br />
Замурували хмари обрій…<br />
Як ніч, нахмурився Перун, —<br />
Його обурив сон недобрий,</p>
<p>Таке ввижалося йому:<br />
Чужий, нахабний хтось приходив<br />
І насміхався: “3атамуй,<br />
коли ти бог, Дніпрові води…”</p>

<div>




</div>

<p>І котить гнів стара душа,<br />
Кремінно витесана з дуба:<br />
У хмарах — темрява й пожар,<br />
У хмарах — рокоти і труби.</p>
<p>Реве та стогне Дніпр у млі,<br />
Земля здригається, як в трясцях…<br />
І шепчуть злякано в селі:<br />
“О, він ніколи їм не дасться…”</p>
<p><em>Прага, 1924</em></p>

<div></div>