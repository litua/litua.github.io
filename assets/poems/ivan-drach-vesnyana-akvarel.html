<strong>Іван Драч – Весняна акварель</strong>
<p>Це вже не сон — це сон-трава<br />
Гущінь замшілу прорива,<br />
І ніжним чадом, чудом чистим<br />
Бузкова свічка понад листом<br />
Вже злотом-пломенем жива.</p>

<div>




</div>

<p>Це вже не сон — це вже котики<br />
Сидять на лозах в сні екзотики,<br />
Мурличуть хижо, мають запити<br />
Рій бджіл у пазурі спацапати,<br />
Продмухують пухнасти ротики.</p>
<p>Це вже не сон — це вже весна<br />
Безсонна бродить, як мана.<br />
Здираю з серця сну шкарлупцу<br />
І в небо сиве серце пущу —<br />
Хай сивим жайвором зрина!..</p>

<div></div>