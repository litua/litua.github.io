Аня Тет – Стань для мене єдиним…<p>Стань для мене єдиним<br />
У широкому сенсі..<br />
На – життя, не годину –<br />
Поселися у серці..</p>
<p>І душею, і тілом –<br />
Як задумав Всевишній,<br />
Щоби знати хотіла<br />
Лиш тебе, з-поміж інших..</p>
<p>Будь оселею й домом,<br />
У житті – найціннішим.<br />
Будь не просто знайомим,<br />
Стань отим, найріднішим..</p>
<p>Щедрим будь і уважним,<br />
Справедливим й надійним.<br />
І твоїми – назавжди,<br />
Стануть мої обійми..</p>
<p>Повсякчас і щоденно<br />
Будь зі мною ласкавим –<br />
І я сірість буденну,<br />
Розфарбую – яскравим..</p>

<div>




</div>

<p>Щиросердістю схожим,<br />
Будь на сонячне літо.<br />
І тоді я не зможу –<br />
Тебе не любити..</p>
<p>Не словами, любов’ю –<br />
Підкори підсвідомість.<br />
Ну, а я познайомлю<br />
Тебе з щастям, натомість..</p>
<p>Будь натхненням одвічним,<br />
Стань героєм із пісні.<br />
І я гордо засвідчу –<br />
Ти на першому місці *</p>
<p>автор: <a href="http://onlyart.org.ua/?page_id=32451"><strong>Аня Тет</strong></a></p>
<p></p>

<div></div>