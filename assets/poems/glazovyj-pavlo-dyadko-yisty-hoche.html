Глазовий Павло – Дядько їсти хоче<p>Просить дядько в ресторані:<br />
— Принесіть котлету. —<br />
А йому офіціантка<br />
Тихо каже: — Нєту.<br />
— То давайте хоч салату<br />
Або вінегрету. —<br />
А йому офіціантка<br />
Знову каже: — Нєту. —<br />
Дядько дивиться на дівку,<br />
Як на поторочу.<br />
— Зарядила: “нєту, нєту”…<br />
А я їсти хочу. —<br />
Дівка стала руки в боки,<br />
В’їдливо питає:<br />
— А хіба ви наїстеся,<br />
Як скажу немає?</p>

<div>




</div>

<p>автор: <strong><a href="http://onlyart.org.ua/?page_id=10482">Павло Глазовий</a></strong></p>

<div></div>