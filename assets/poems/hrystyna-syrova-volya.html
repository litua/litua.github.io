Христина Сирова – Воля<p>І ось, складай тепер слова у скрині.<br />
Замотуй у старі газети осінь.<br />
Це вчора ми були, як рідні.<br />
А завтра… Забирай собі себе назовсім.</p>
<p>Як полохливий птах від люду.<br />
Біжи в краї чужі, незнанні. Хворі.<br />
А я хворітиму. Тобою? Ех, ні. Забуду.<br />
Це вчора, я своє життя зубцями різала на долі.</p>
<p>Скувало пересохлі губи щастя. Воля.<br />
Від цього посміхаюся криваво, стисло.<br />
Та краще танцювати на мозолях<br />
Аніж в чужих обіймах задихатися навмисно.</p>

<div>




</div>

<p>автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>