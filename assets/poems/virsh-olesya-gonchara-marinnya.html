<strong>Олесь Гончар – Маріння</strong>
<p>Це було десь —<br />
Байдужі пожежі, ніч, канонада.<br />
Доблесть, як епос. І зрада.<br />
І ліс, просякнутий кулями ввесь.<br />
Це було десь.<br />
Шмигнули в деревах чужі силуети,<br />
Блиснуло, свиснуло вістря багнета.<br />
А клич, мов ракета, звивавсь до небес.<br />
Це було десь.<br />
Ревла, стугоніла смертельна темрява.<br />
Де впала зоря — народилася слава<br />
В здриганні осяяних рідних берез.<br />
Це було десь.</p>

<div>




</div>

<p><em>7 січня 1943 р.</em></p>

<div></div>