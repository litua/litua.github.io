<strong>Семенко Михайль – Репліка </strong>
<p>Хочеться казки. Хочеться тиші.<br />
Галаси, сурми виснажили мозок.<br />
Серце — серце моє ледве дише,<br />
Ніби йому дали 100 різок.</p>

<div>




</div>

<p>Хочеться далі. Ну хоч в Австралію.<br />
Виберу на мапі найсамотніший острів.<br />
Перекину з собою віків вакханалію<br />
І мої поезії гострі.</p>
<p>Червоні плями на зеленому фоні.<br />
Чую, бути мені цікавим епіком!<br />
…Нащо, нащо схопили ви на грамофоні<br />
Мою безумну репліку?..</p>
<p>7. IV. 1917. Владивосток</p>

<div></div>