<strong>Пантелеймон Куліш – Земляцтво</strong>
<p><em>Тогда какой-то злобний гений </em><br />
<em>Стал часто навещать меня.</em></p>
<p><strong><em>А.Пушкин</em></strong></p>
<p>Мене сей злобний геній навіщає<br />
Усякий раз, як я на Україну,<br />
Де дурень дурня в пекло поганяє,<br />
З Німещини чи з Польщі оком кину.</p>
<p>Я проклинаю ту сумну, гірку годину.</p>
<p>О скільки вас гине там мільонів<br />
У багнищі безпутства та омани,<br />
Перевертнів, сіпак, хамелеонів,<br />
Які були й прославлені гетьмани,</p>

<div>




</div>

<p>Жорстокої орди п’яниць жорстокі хани!</p>
<p>Єдину Німець видумав культуру,<br />
Паскудно Лях дружить із єзуїтом,<br />
Жерцем релігіозного сумбуру,<br />
Сатиром ласих баб і дуросвітом,</p>
<p>Но против вас їх тьма здається світом.</p>
<p>Враги прогресу, зрадники свободи,<br />
Наслідники руїнника Монгола,<br />
Тупі скопці, казителі свободи,<br />
Серед скарбів землі голото гола!</p>
<p>Хіба ж не луччі ‘д вас князь Бісмарк і Лойола?</p>

<div></div>