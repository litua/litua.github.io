Христина Сирова – І кожен митець свого… щ.а.с.т.я<p>І кожен з нас, носить в собі літри сліз.<br />
Несказаних нікому слів, та божевільні мрії.<br />
І кожен з нас актор, романтик, цинік,… клоун.<br />
Ти не розказана історія, без адресату лист.<br />
Не пережита кимось драма. Тепло, що так і не зігріє…<br />
Ще кимось не приборканий, степовий скакун,<br />
Що ухиляється від ласки, боячись неволі.<br />
І скільки перешкод, омани в власній долі.<br />
Фальшиві знаки, пророцтва і шляхи.<br />
Ти сам собі творець, митець, артист.<br />
Допоки не з’їси пуди гіркої солі.<br />
Допоки власним потом не вмиєшся йдучи<br />
До цілей, і до мрій. Можливо до любові…<br />
Можливо навіть кров’ю.<br />
Ти не дізнаєшся на все це… справжньої ціни.<br />
Отож іди. Ще прочитають і почують, побачать духу зріст.<br />
І ти пізнаєш, що ласкавість, то не пута.<br />
Ти прокладай свої маршрути,<br />
Через каміння, терни і мости.<br />
Але іди. Тебе зустрінуть і пригріють на тім боці.<br />
От тільки думай, що у серці принести.<br />
Тому цієї миті зважуй, що покласти…<br />
Чого позбутись і кого забути.<br />
А можливо з ким, за руку на ту сторону прийти.</p>

<div>




</div>

<p> автор: <a href="http://onlyart.org.ua/?page_id=44138"><strong>Христина Сирова</strong></a></p>
<p></p>

<div></div>