Іван Андрусяк – здиміє раптово і напружено…<p>здиміє раптово і напружено<br />
в реверанси зношених осель<br />
те що перетравлюване душами<br />
хлюпотіло й пінилось — усе</p>
<p>викришиться білим по червоному<br />
на солодку паморозь листа<br />
аґіоґрафічними іконами<br />
заростуть покинуті міста</p>

<div>




</div>

<p>епізодом схрещеної немочі<br />
худорлява содомія слів<br />
непереосмислені на ревище<br />
ми усе повернемо землі</p>
<p>віддамо холодною розплатою<br />
так жорстоко як самим собі<br />
золотого бога голу статую<br />
і вершини краху голубі</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>