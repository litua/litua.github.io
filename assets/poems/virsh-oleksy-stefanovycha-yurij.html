<strong>Олекси Стефановича – Юрій</strong>
<p>У силі своїй — всепотужний.<br />
Краса його — криці краса.<br />
В десниці спис харалужний<br />
І смерть на вістрі спися.</p>

<div>




</div>

<p>Вже давнім затяте змагання,<br />
Та досі комонь пам’ята<br />
Храпке гадюче харчання,<br />
І кров, і хряскіт хребта…</p>
<p>Німіють. В майбутньому зриться<br />
Борня незрівнянно тяжка,<br />
І лита з криці десниця<br />
Списа міцніше стиска.</p>
<p><em>Прага, 1934</em></p>

<div></div>