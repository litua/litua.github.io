<strong>Іван Франко – «В снах юності так сквапно ми шукаєм…»</strong>
<p>В снах юності так сквапно ми шукаєм<br />
Прямих стежок і молодим умом<br />
Так просто, гарно вік свій укладаєм,<br />
Так чесно, сміло боремось зо злом…<br />
А втім в життя, мов в п’яних стиск, вступаєм:<br />
Сей відси штовхне, відти той часом;<br />
Сяк-так в’ємось, удари обминаєм,<br />
Ба й других пнем самі набік плечом.<br />
Оглянемось – і де наш замір дівся!<br />
Жизнь наша, наче манівці, блудна –<br />
Ще щастя, сли вокруг ти не вертівся.<br />
Будь, мов та хвиля! Хоч грізна й мутна,<br />
Та де вал верг ї – там по ній осівся<br />
Осад новий, живий – земля плідна.</p>

<div>




</div>

<p>1880</p>

<div></div>