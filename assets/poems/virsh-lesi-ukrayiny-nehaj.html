<strong>Леся Українка – Нехай</strong>
<p>Так, ми раби немає гірших в світі!<br />
Феллаги, парії щасливіші від нас.<br />
Бо в них і розум, і думки сповиті,<br />
А в нас вогонь Тітана ще не згас.</p>
<p>Ми паралітики з блискучими очима.<br />
Великі духом, силою малі.<br />
Орлині крила чуєм за плечима.<br />
Сами ж кайданами прикуті до землі.</p>
<p>Ми навіть власної не маєм хати.<br />
Усе одкрите в нас тюремним ключарам:<br />
Не нам, обідраним невільникам казати<br />
Речення гордеє “Мій дом — мій храм!”</p>

<div>




</div>

<p>Народ наш, мов дитя сліпеє зроду.<br />
Ніколи світа-сонця не видав.<br />
За ворогів іде в огонь і в воду.<br />
Катам своїх поводарів оддав.</p>
<p>Одвага наша — меч, политий кров’ю.<br />
Брязчить у піхвах, ржа його взяла.<br />
Чия рука, порушена любов’ю.<br />
Той меч із піхви видобуть здола?</p>
<p>Нехай же ми раби, невільники продажні.<br />
Без сорому, без чести — хай же так!<br />
А хто ж були ті вояки одважні,<br />
Що їх зібрав під прапор свій Спартак?..</p>

<div></div>