<strong>Леся Українка – «Де поділися ви, голоснії слова…»</strong>
<p>Де поділися ви, голоснії слова,<br />
що без вас моя туга німа?<br />
Розточилися ви, як весняна вода<br />
по ярах, по байраках, по балках.<br />
Чом не станете ви, як на морі вали,<br />
не гукнете одважно до неба,<br />
не заглушите туги прибоєм гучним,<br />
не розіб’єте смутку моєї душі<br />
міцним напрасним натиском бурі?</p>

<div>




</div>

<p>Я не на те, слова, ховала вас<br />
і напоїла крів’ю свого серця,<br />
щоб ви лилися, мов отрута млява,<br />
і посідали душі, мов іржа.<br />
Промінням ясним, хвилями буйними,<br />
прудкими іскрами, летючими зірками,<br />
палкими блискавицями, мечами<br />
хотіла б я вас виховать, слова!<br />
Щоб ви луну гірську будили, а не стогін,<br />
щоб краяли, та не труїли серце,<br />
щоб піснею були, а не квилінням.<br />
Вражайте, ріжте, навіть убивайте,<br />
не будьте тільки дощиком осіннім,<br />
палайте чи паліть, та не в’яліть!<br />
26.08.1900</p>

<div></div>