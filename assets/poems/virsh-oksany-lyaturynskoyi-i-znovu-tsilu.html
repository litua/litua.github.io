<strong>Оксана Лятуринська – І знову цілу ніч верзлося…</strong>
<p>* * *<br />
І знову цілу ніч верзлося:<br />
біжу зацькований, мов звір,<br />
і слід кривавиться на росах,<br />
і піт рудий туманить зір.</p>

<div>




</div>

<p>І знову бачу світ багряно.<br />
За мною полум’я і дим,<br />
гаряча заграва над станом,<br />
безправ’я над добром моїм.</p>
<p>І знов в ганьбі стріваю ранок,<br />
і ліс мені, мов звірю кліть.<br />
Та прийде день мій невблаганно,<br />
ще мить, ще мить!..<br />
***</p>

<div></div>