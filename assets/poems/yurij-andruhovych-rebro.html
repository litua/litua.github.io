Юрій Андрухович – Ребро<p>Я віддав би своє ребро<br />
в анатомічну майстерню.<br />
Там велетенські серця різників і коханців,<br />
обвислі й надуті легені курців,</p>
<p>трубачів і склодувів,<br />
меланхолійні пияцькі нутрощі,<br />
татуйований орден героя (акурат над соском)<br />
і руки останнього ката<br />
по дванадцятім вироку…<br />
Ані слова про інші витвори.</p>

<div>




</div>

<p>Я віддав би своє ребро.</p>
<p>Може, щось вийшло б із нього —<br />
якась рибина,<br />
чи жінка,<br />
чи гілка<br />
забутого дерева<br />
гінкго…</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>