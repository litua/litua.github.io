<strong>Дмитро Загул – І. “Порозпліталися гірлянди…”</strong>
<p>Порозпліталися гірлянди<br />
Білих лілій і білих бігоній, –<br />
Буйно розвились червоні троянди,<br />
Засміявся мак червоний.</p>
<p>Вихром півночі війну<br />
Піду всесвітом цілим –<br />
Я об’являю війну<br />
Білим лілеям, бігоніям білим!</p>

<div>




</div>

<p>Янголом помсти понад степами<br />
Порозсипаю квіти червоні…<br />
Годі нам бути вічно рабами!<br />
Кулаками долоні!</p>
<p>Треба пірвати ті вінки<br />
З біли лілій і білих бігоній.<br />
Хай розливаються наші квітки<br />
Втіхи, безумно червоної!..</p>
<p>ПОЗА ЗБІРКАМИ. POESIA MILITANS</p>

<div></div>