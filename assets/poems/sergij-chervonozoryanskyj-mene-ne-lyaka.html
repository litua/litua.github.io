<strong>Сергiй Червонозорянський – Мене не лякає…</strong>
<p>Мене не лякає самотність, приємно послухати тишу,<br />
Буває, не схочу до гурту, заради мовчання залишусь.<br />
Залишусь на березі річки, мов в рідній до болю домівці,<br />
Послухаю дзюркіт водиці, пройду до святої криниці.<br />
І зможу згадати, як випав з колиски старої в дитинстві,<br />
Як щиро з цього сміялась рідня, що на свято зібралась.<br />
З старого колодязя вмиюсь, з цебра, льодовою водою<br />
І, хрестиком вишитим, витрусь рушником, що висить наді мною.<br />
Модельні зніму черевики, відчую приємну вологу,<br />
Бо босі ноги, як в морі, в травиці з росою потонуть.<br />
Пройду по зеленім споришу і, раптом, зупиниться сонце,<br />
Пташина в небі застигне, і цілим побачу віконце,<br />
Розбите тією рукою, що зараз аркуш тримає,<br />
І в серці луна відгукнеться, і в пам’яті рід воскресає…<br />
Побачу рідну матусю і діда, що сітку збирає,<br />
Сріблясту пійману рибу, що зараз і в річці немає.<br />
Себе, босоногим й щасливим, турботи і злиднів не знаючим,<br />
Дядьків і веселого батька, про щастя і долю співаючих.<br />
Побачу ще спритну бабусю, тітками тихенько керуючу,<br />
І тацю з пухкими млинцями, спокусливо й смачно паруючу.<br />
Відчую запах полину, що ввечері в полі гойдається,<br />
Ковтну набігаючу слину, з уяви млинці проганяючи.<br />
І з болем думка прокинеться, як хутко в наш час забувається,<br />
Все те, що і є Батьківщина, що в пам’ять з дитинства в’їдається.<br />
Я прошу, уважніше, друзі, до серця прислухайтесь слів,<br />
Не можемо знати усіх ми, від пращура, сестер й братів.<br />
Живемо не турбуючись, часом, що хворий навпроти сусід,<br />
Забули про дружні стосунки, хоч з Кия іде родовід.<br />
Про рідну забуту праматір я хочу всім нам нагадати –<br />
Повинно борги повертати правічній терплячій батьківській хаті.</p>

<div>




</div>

<p>10.01.0…</p>

<div></div>