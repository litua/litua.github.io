Іван Андрусяк – Мій день<p>зранку біжу до суду<br />
найперше пропоную свої послуги<br />
череваням та їхнім коштовним самицям<br />
обсмикую піджачок і підлещуюся<br />
лжесвідка не потребуєте<br />
потім власники нерухомості<br />
вироджена фауна класу середняків<br />
легенько неначе кельнер<br />
торкаю їх за плече<br />
і шепчу на вухо<br />
лжесвідка не потребуєте<br />
гримають на мене з відразою<br />
осляче єство з них так і пре<br />
нарешті мужики<br />
хамло неотесане<br />
приперлися хтозна звідки<br />
судитися за ґрунт<br />
таких лапаю за поли й гукаю<br />
гей дядьку лжесвідка не потребуєте<br />
а якщо й вони відмовляються<br />
плетуся в кімнату чергового<br />
і до вечора ріжуся в карти<br />
зі знайомим поліціянтом<br />
завтра буде краще<br />
кажу собі</p>

<div>




</div>

<p>так</p>
<p>завтра буде краще</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>