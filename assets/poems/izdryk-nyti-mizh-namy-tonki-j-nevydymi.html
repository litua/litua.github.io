Юрій Іздрик – ниті між нами тонкі й невидимі…<p>ниті між нами тонкі й невидимі<br />
прірва між нами глибока і темна<br />
довго долали ми хащі задимлені<br />
аж зрозуміли що це даремно<br />
довго в’язали мости ліанні<br />
аж дов’язали драбину в небо<br />
аж зрозуміли в своїй нірвані –<br />
небо вже зайве його не треба<br />
небу давно вже час помирати<br />
нам вже давно – починати жити<br />
канатохідці ми і акробати<br />
і спайдермени невидимих нитей</p>

<div>




</div>

<p>автор: <strong><a href="http://onlyart.org.ua/?page_id=48384">Юрій Іздрик</a></strong></p>
<p></p>

<div></div>