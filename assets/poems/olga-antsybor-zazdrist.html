<strong>Ольга Анцибор – Заздрість</strong>
<p>В багатстві й розмаїтті почуттів<br />
Я перевагу віддаю коханню,<br />
Але і співчуття й правдивий гнів<br />
В житті займають місце не останнє.</p>
<p>Ціную вірність я і щиру радість,<br />
Любов до ближніх, відданість ціную.<br />
Ненавиджу і зневажаю заздрість,<br />
Ту чорну заздрість, що життя руйнує.</p>

<div>




</div>

<p>Нещасні всі, що заздрістю хворіють<br />
Вона їм душу їсть, як ржа залізо.<br />
Радіти за чужих вони не вміють,<br />
Невдачам лиш чужим радіють злісно.</p>
<p>Мені людей тих бідних дуже шкода,<br />
Бридка в них заздрість процвітає пишно,<br />
Їх навіть зовнішня не красить врода,<br />
Якщо у душах ницих незатишно.</p>

<div></div>