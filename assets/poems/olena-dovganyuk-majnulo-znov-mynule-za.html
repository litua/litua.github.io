<strong>Олена Довганюк – Майнуло знов минуле за вікном…</strong>
<p>Майнуло знов минуле за вікном.<br />
І вже не ріже,як колись давно<br />
Той холод,що проймає до кісток,<br />
Той страх,що зупиняє кожен крок.<br />
У рамках до сих пір закуті<br />
Згадали ми шляхи забуті.<br />
Що казати,що робити? –<br />
Не знали ми,як далі жити.<br />
Що нас наступної чекає миті,<br />
Сліпі чекатимемо тьмою вкриті.<br />
Ми знову загубили часу лік,<br />
І прямо з рук моїх цей день утік.<br />
Та спогади спокою не дають,<br />
І сірим маревом вкривають очі<br />
Кров вони поволі мою п’ють,<br />
Приходячи у снах мені щоночі.</p>

<div>




</div>

<p>Скільки днів з тих пір минуло,<br />
Та серце того болю не забуло,<br />
Як вечір сльози лив на самоті,<br />
Згадуючи помилки в житті.<br />
До сьогодні голоси я пам’ятаю,<br />
Долунають із ненависних тих днів.<br />
Я вже довгий час не засинаю<br />
Від серця краючих,пекучих слів.<br />
Минуле знову стукає в вікно,<br />
Хоч час уже загоїв серця рани.<br />
Те,що вже давно лягло на дно<br />
Ніколи не промовиться устами.</p>
<p>(с) Мілена</p>
<p>07.02.2013</p>

<div></div>