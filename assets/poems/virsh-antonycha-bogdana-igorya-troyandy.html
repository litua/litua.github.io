<strong>Антонич Богдан-Ігор – Троянди</strong>
<p>Пора троянд спізнилась, сестро,<br />
так довго ждали, аж приходить.<br />
На милі сонця, світла верстви<br />
розміряно і землі й води.</p>

<div>




</div>

<p>Хоча це світло надто кволе,<br />
хоч надто рано й сніг упертий,<br />
ощадне сонце й зелень гола,<br />
все ж день рясний на чар нестертий.</p>
<p>В крові з троянд умивши руки,<br />
під горлиць воркування перше<br />
ідем, далека, поміж буки,<br />
зоря з зорею й серце з серцем.</p>

<div></div>