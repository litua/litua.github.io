<strong>Павло Мовчан – “Папір зіжмаканий…” </strong>
<p>Папір зіжмаканий, мов з мертвого обличчя маска,<br />
не білістю відстрахує, а м’якістю:<br />
не розрівнять його до чистоти дзеркальної…<br />
І не розтане він, і не повстане…<br />
О душо зраблена, скоцюблена, ніколи не віддзеркалиш ти<br />
прямопадучих небесних променів, і не обляжеш<br />
опуклого весняного тепла…<br />
Час самотворний приб’є тебе кіптюгою<br />
і перебарвить твою прикметність:<br />
«сумління» на «смоління»,<br />
немовби сажа є визначальною…<br />
Тому і втуплений обличчям у стіну,<br />
бо не зібгати цей бетонний аркуш,<br />
хіба що сплямувати можна плювком,<br />
відбитками долонь чи спалахнути кров’ю…<br />
Ніби обмарило: стіна, стіна, стіна…<br />
А замість стелі — папір зіжмаканий…<br />
І голос, закоркований в провиннім соусі,<br />
свідчить про оболонку слова,<br />
а не суть…<br />
о воле…</p>

<div>




</div>

<p>***</p>

<div></div>