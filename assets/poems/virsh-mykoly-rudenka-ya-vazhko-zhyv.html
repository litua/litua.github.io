<strong>Микола Руденко – Я важко жив…</strong>
<p>Я важко жив. Мені було<br />
Не до розваг у світі цьому,<br />
Де так сплелось добро і зло,<br />
Як світло й тьма в відлунні грому.</p>

<div>




</div>

<p>Та не лишилося мені<br />
Образ на тебе, земле мила,<br />
За спалені в окопах дні,<br />
За тупістю підтяті крила.</p>
<p>Не жовч по світі розіллю —<br />
Твої вітри вдихну з любов’ю<br />
І кину зерна у ріллю,<br />
І напою своєю кров’ю.</p>
<p>

</p><div></div>