Надя Ковалюк – Хороший мій… Недавно ще коханий…<p>Хороший мій… Недавно ще коханий…<br />
Із волошковим полем у очах.<br />
Колись твій образ срібними нитками<br />
Вплітався в моє серце по ночах.</p>
<p>Далекий мій… Приніс ти стільки болю,<br />
Що вистачить на декілька життів.<br />
Та не була б застужена тобою –<br />
Ніколи не писала б я віршів.</p>
<p>У них – мої надії розіп”яті,<br />
Які відчутні в кожному рядку.<br />
Якби ти Музу міг мою впізнати –<br />
Була б вона в терновому вінку.</p>
<p>Забутий мій… Відірваний від серця…<br />
Не треба… Не читай моїх віршів,<br />
Бо в душу твою знову заплететься<br />
Моя душа, яка поміж рядків.</p>

<div>




</div>

<p>Ти вже не зможеш цього не відчути<br />
І житимеш на острові жалю…<br />
Хороший мій… Далекий мій… Забутий…<br />
Тож прощавай… Цілую… Не люблю…</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>
<p></p>

<div></div>