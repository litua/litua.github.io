Малишко Андрій – Правда<p>Мене навчала мати ще колись;<br />
Як виростеш, моя мала дитино,<br />
То мудрим будь і мужнім будь в житті.<br />
Скупі два слова. Нелегкі два слова.</p>
<p>У мудрості свої закони є:<br />
І цвіт, і злет, і несходимі пущі.<br />
Пізнай краплину і точіння зір,<br />
Зерно, і камінь, і могутній всесвіт,<br />
А правда лиш одна — вона колюча,<br />
Гірка й жорстока. І завжди в біді.</p>

<div>




</div>

<p>Тож мужнім будь —<br />
оборони її,<br />
Карай себе і серце рви на частки,<br />
Збивай коліна в кров,<br />
Упавши — встань,<br />
І знов іди, і знов шукай її.</p>
<p>Як проклянуть лукаві —<br />
проклянися!<br />
Як одречуться друзі —<br />
що ж, даремно,<br />
Залишать рідні одного —<br />
хай так!<br />
Як треба вмерти —тілом ляж за неї,<br />
Ох, нелегкі два слова.<br />
Нелегкі!</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>