<h3><strong>Яновський Юрій – Епіграфи з роману «Чотири шаблі» (Пісня п’ята)</strong></h3>
<p><em>Голос:</em></p>
<p>Щаслива путь, у далеч ідучи!<br />
Топчіть її, оріть важку планету.<br />
Життя є рух, життя є числа числ,<br />
І люди в них — безодень силюети</p>
<p>Таємний час, мов ніч і мов кажан,<br />
У темряві ховає чорні крила<br />
Загоїлось чимало славних ран,<br />
Кривавих ран, що землю напоїли</p>

<div>




</div>

<p>Над трупами солдат росте трава —<br />
Незмінна доля і трави, й солдата!<br />
Погас огонь і жар колишніх ватр<br />
На бівуаках інші ляжуть спат.</p>
<p>Засіяно поля жорстоких війн.<br />
Розвіялись по світі ветерани.<br />
Народи йдуть. Часи летять без змін.<br />
Забуті тіні із могил не встануть</p>
<p>Кружляй же, земле, у крицевім колі,<br />
Як літо і зима, добро і зло!</p>
<p><em>Хор:</em></p>
<p>Горі з горою не зійтись ніколи,<br />
А долі людські в’яжуться вузлом.</p>

<div></div>