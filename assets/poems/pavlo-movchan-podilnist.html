<strong>Павло Мовчан – Подільність </strong>
<p>Облесливі і велемовні,<br />
не промовляють — шовк прядуть,<br />
вуста-меди, вуста-гріховні,<br />
їм бджоли мед свій віддають.<br />
Не обійти, не розминутись,<br />
коли почую мови шовк,<br />
і шелестить шовками сутінь,<br />
і шиється шовками крок.<br />
Ти — солодощі й пожадання,<br />
ти — плесо, біле від лілей,<br />
стільник, защедрений коханням,<br />
нестерпне світло для очей…<br />
Яким би не ішов я шляхом,<br />
якою б думкою не йшов,<br />
ім’я твоє любистком пахне,<br />
а душу пеленає шовк.</p>

<div>




</div>

<p>***</p>

<div></div>