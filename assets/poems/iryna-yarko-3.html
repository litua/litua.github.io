<strong>Ірина Ярко – Синичку ніжить горець…</strong>
<p>Синичку ніжить горець,<br />
Палко цілує,<br />
А наш розбійник морозець<br />
Тебе малює.<br />
Виводить пензлем візерунки,<br />
Складає в гаму,<br />
А ці проникливі малюнки,<br />
Шукають барви.<br />
Забутий дивний олівець<br />
На підвіконні,<br />
А наш мрійник, старий митець,<br />
Сидить в салоні.<br />
Не говори, що я смішний,<br />
Це так, забава,<br />
Я розумію, що малий,<br />
А ти – ласкава.<br />
Я чую голос твій дзвінкий,<br />
Він б’є у вуха,<br />
А я такий же, гомінкий,<br />
Швидкий, мов муха.<br />
Не ображайся, не гнівись,<br />
Я лиш жартую,<br />
Краще на мене подивись,<br />
Як я танцюю.<br />
У вальсі сніжнім, чарівнім,<br />
Лечу на крилах,<br />
Та із казкових, дивних снів,<br />
Несу вітрила.<br />
Я лиш бажаю, аби ти –<br />
Була щаслива,<br />
І в мареві моїх світів –<br />
Здійняла крила.</p>

<div></div>