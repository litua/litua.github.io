<strong>Степан Руданський – Окуляри</strong>
<p>Розходився мужичок<br />
Аж ґвалт дякувати,<br />
Та одна йому біда:<br />
Не вміє читати.<br />
До аз-буки — так куди,<br />
Не того він хоче.<br />
Він гадає чим другим<br />
Просвітити очі.<br />
«Не вміє ж так старий дяк<br />
Стрічки розібрати,<br />
Окуляри ж як візьме —<br />
То куди читати!<br />
Отак і я заведу<br />
Кондаки й тропарі,<br />
Піду тілько та куплю<br />
Такі окуляри».<br />
Пішов мужик до крамниці,<br />
Різні вибирає…<br />
Що на очі накладе,<br />
То все не читає.<br />
Далі соті з носа зняв,<br />
Об землю ударив.<br />
Розплатився та й пішов<br />
Сам без окулярів.<br />
Та й на проводи сказав<br />
Хрещеному люду:<br />
«Окулярів не купив<br />
То й дяком не буду».</p>

<div></div>