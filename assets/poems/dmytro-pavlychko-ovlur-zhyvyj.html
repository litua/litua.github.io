<strong>Дмитро Павличко – Овлур живий!</strong>
<p>Овлур живий! Не плачте, мамо.<br />
Веде він Ігорю коня.<br />
В майбутнє він іде так само,<br />
Як вся Джохарова рідня.<br />
Не вбили й не вб’ють ніколи<br />
Ні сина, ні отця Чечні.<br />
Їм тільки руки прокололи,<br />
І груди, і серця сумні.<br />
Та прийде час, і перед ними<br />
Народи схиляться, а кров,<br />
За нас пролита, нас вестиме,<br />
Як сонце, воля і любов.</p>

<div>




</div>

<p>***</p>

<div></div>