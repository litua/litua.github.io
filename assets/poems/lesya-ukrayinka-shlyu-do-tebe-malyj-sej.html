<strong>Леся Українка – «Шлю до тебе малий сей листочок…»</strong>
<p>Шлю до тебе малий сей листочок,<br />
Може, ним я тобі пригадаю,<br />
Сею тріскою з нашого гаю,<br />
Наш далекий волинський куточок.</p>
<p>Озовися, мій друже, до мене,<br />
Твого слова не чула я з літа,<br />
Бо я прагну від тебе привіта,<br />
Як дощу деревце те зелене.</p>
<p>Єсть у мене ще просьба і друга;<br />
Сюю просьбу я шлю твоїй музі, –<br />
Хай вона, як зозуленька в лузі,<br />
Звеселить твого смутного друга.</p>

<div>




</div>

<p>Так, я смутна тепер, моя люба,<br />
Засмутила мене моя доля,<br />
Вона мріям найкращим неволя,<br />
Вона всім мо’ш замірам згуба.</p>
<p>Мої мрії найкращії в’януть,<br />
Мов розквітлії восени квіти,<br />
Що розквітли, щоб зараз змарніти,<br />
Щоб на сонечко раз тільки глянуть.</p>
<p>Та чи є нерозважная туга?<br />
Се питання я шлю твоїй музі, –<br />
Хай вона, як зозуленька в лузі,<br />
Звеселить твого смутного друга.</p>

<div></div>