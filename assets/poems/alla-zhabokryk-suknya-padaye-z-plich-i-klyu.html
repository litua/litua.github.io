Алла Жабокрик – Сукня падає з пліч і ключиці твої горять.<p>Сукня падає з пліч і ключиці твої горять.<br />
Ти не тут. Ти мовчиш. Ти додолу схилила повіки.<br />
Всі слова утекли, лише руки зрадливо тремтять.<br />
І по венам не кров, а бурхливі карпатськії ріки.<br />
Сукня падає з пліч і бажання до стелі летять.</p>
<p>І зап”ястя вібрують, і входять у вигини тіл.<br />
Ти безмежна тепер. Розчинилася серед кімнати.<br />
Твої подихи рушать бетон сірих, втомлених стін.<br />
І в душі розквітають зимою спорошені маки.<br />
І зап”ястя вібрують, і дотик ламає навпіл.</p>
<p>Розум кане у ніч, і вуста залишають сліди.<br />
І волосся спадає на постіль, мов зірвані квіти.<br />
Ти бажаєш його. Ти бажаєш у нього втекти.<br />
І години/хвилини летять, їм немає вже ліку.<br />
Розум кане у ніч, і тепер тебе більш не знайти.</p>

<div>




</div>

<p>Сукня падала з пліч. Він маківку твою цілував.<br />
І вологі слова його входили в тебе так ніжно.<br />
Тебе так ще ніколи. Ніколи й ніхто не кохав,<br />
Щоб так солодко й гірко, і терпко, і свято, і грішно.<br />
Сукня падала з пліч, а він душу твою цілував.</p>
<p>автор: <strong><a href="http://onlyart.org.ua/?page_id=44244">Алла Жабокрик</a></strong></p>
<p></p>

<div></div>