Іван Андрусяк – в брутально-білий часопростір…<p>в брутально-білий часопростір<br />
весна пручається — і все<br />
дорога сполучає кості<br />
недоруйнованих осель</p>
<p>і стеляться пробиті гнізда<br />
крикливими птахами крил<br />
що дочекатися над містом<br />
на нас повинен тільки пил</p>

<div>




</div>

<p>за сонцем сховані квартали<br />
собак і мух собак і риб<br />
ми не розтанули ми стали<br />
зубато просуватись вглиб</p>
<p>стійка відсутність божевілля<br />
місити глину по воді<br />
дорога сполучає тіло<br />
не залишаючи слідів</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>