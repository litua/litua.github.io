<strong>Ольга Анцибор – Розмова з батьком</strong>
<p>Тату, вставай, твоє свято сьогодні,<br />
Грає оркестр і співають пісень,<br />
День Перемоги – тріумф всенародний,<br />
Зустрічей, спогадів, пам’яті день.</p>
<p>Йдуть ветерани рядами рідкими,<br />
Їх усе менше і менше стає,<br />
Жаль, що тебе вже немає між ними,<br />
Тужить душа, плаче серце моє.</p>
<p>Люди у радості, люди в скорботі,<br />
Ехо війни в кожнім домі живе.<br />
День Перемоги зустрінем в роботі,<br />
Виросло вже покоління нове.</p>
<p>Ось твоя внучка голівку схилила,<br />
Пам’ять про муки твої їй болить,<br />
Пам’ять про мужність, відвагу і силу,<br />
Ти воював, щоб змогла вона жить.</p>

<div>




</div>

<p>В юні роки, у роки повоєнні<br />
Тяжко тобі довелося трудитись,<br />
Мав ти в душі сподівання таємні,<br />
Прагнув до знань ти, так мріяв учитись.</p>
<p>Та не судилось, розруха і голод,<br />
Завжди в роботі, весь час ти при ділі.<br />
Діти, що мерзли роздягнені в холод,<br />
Ятрились рани в душі і на тілі.</p>
<p>Скільки ж страждань тобі випало, тату,<br />
Бідність, війна і нацистський полон,<br />
Горя багато, та й щастя багато,<br />
Внуків у тебе уже батальйон.</p>
<p>З нами ти, тату, в серцях наших вічно,<br />
В День Перемоги до тебе йдемо,<br />
Біля могили запалюєм свічку,<br />
Шану свою ми тобі несемо.</p>

<div></div>