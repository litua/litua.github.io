Надя Ковалюк – На годиннику – осінь, в руці – телефон…<p>На годиннику – осінь, в руці – телефон:<br />
абонент тимчасово відсутній,<br />
а життя по хвилині стікає з вікОн<br />
і дощем розмиває майбутнє.</p>
<p>Своє небо мені ти кидаєш до ніг,<br />
ходиш слідом і дихаєш в спину,<br />
і щезаєш раптово, немов перший сніг,<br />
абоненте ти мій,блудний сину!</p>
<p>Я так само, як ти, по землі цій ходжУ<br />
і так часто в житті помиляюсь,<br />
але серцем своїм я і правду, й брехню<br />
вже навчилася бачити наскрізь…</p>
<p>Ти щезав і з”являвся, як диво із див,<br />
я могла б тебе навіть прощати,<br />
ти багато речей у житті говорив…<br />
Не сказав тільки те,що жонатий…</p>

<div>




</div>

<p>На годиннику – осінь, коньяк – у руці,<br />
я відкину надмірну манірність<br />
і забуду, що був ти в моєму житті,<br />
бо сьогодні я пила за вірність!</p>
<p>Абоненти! Як свОго життя водії –<br />
ви керуєте вправно і вміло!<br />
То чому ж вас на рівнім, дзеркальнім путі<br />
так шалено заносить наліво?!</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>