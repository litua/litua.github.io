<strong>Василь Стус – Посадити деревце…</strong>
<p>Посадити деревце —<br />
залишити про себе найкращу пам’ять.<br />
I вони стали насаджувати вздовж колючого дроту<br />
квiти, кущi, дерева.<br />
Дикий виноград обснував гострi шпичаки,<br />
розвiсив лапате листя<br />
i навiть попускав синюватi грона,<br />
повився повiй,<br />
трублячи в поблiдлi сурми нiжностi.<br />
Коло горожi порозпускались такi пiвники,<br />
пiвонii, жоржини,<br />
що заберуть очi i не повернуть.<br />
Начальство, перевiряючи, як вони виконують<br />
взятi соцзобов’язання,<br />
завжди ставило проти графи<br />
“заходи щодо естетичного виховання ув’язнених”:<br />
ведеться на високому iдейно-полiтичному рiвнi.<br />
Однi тiльки пiдписи високого начальства<br />
Їм нагадували забутi шпичаки дроту.</p>

<div></div>