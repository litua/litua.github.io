<strong>Крістіна Россетті – Згадай мене </strong>
<h3><em><strong>в перекладі Марти Тарнавської</strong></em></h3>
<p>Christina Rossetti<br />
<em>Remember</em><br />
<em> (Remember me when I am gone away…)</em></p>
<p>Згадай мене, як відійду з життя<br />
у мовчазний, такий далекий край,<br />
— туди руки мені не простягай,<br />
звідкіль мені не буде вороття.</p>

<div>




</div>

<p>Згадай мене, як наше майбуття<br />
вже більш не плануватимеш, як рай;<br />
лише згадай — не радь і не картай —<br />
запізно повернутись з небуття.</p>
<p>Якщо б мене ти часом призабув,<br />
і згадував лиш часом — не журись,<br />
як темнота окутає колись</p>
<p>останній слід, де образ мій — мутний,<br />
волію, щоб ти в радості забув,<br />
ніж щоб ти згадував і був сумний.</p>
<p>***</p>

<div></div>