<strong>Дмитро Загул – “На трави місяць сипав перли…”</strong>
<p>На трави місяць сипав перли,<br />
З листками легіт шелестів,<br />
Кругом луги, ліси завмерли,<br />
Горою нісся тихий спів…</p>
<p>До зірки зіронька всміхалась<br />
І в парі міряли простір…<br />
Земля з серпами мряк убралась,<br />
Лягали тіні з синіх гір…</p>

<div>




</div>

<p>Шумлива річка воркотіла,<br />
Дзвеніла пісня срібних хвиль,<br />
А над землею мерехтіла<br />
Чарівна зоряна світиль…</p>
<p>І все сміялося, раділо<br />
І розпливалось в чарах мрій…<br />
Огнями щастя та й надій…</p>
<p>В душі наново розцвілися<br />
Надії чисті та й святі,<br />
А з серця знову полилися<br />
Веселі співи молоді…</p>
<p>ІЗ РАННІХ ПОЕЗІЙ, З ЦИКЛУ “ХВИЛІ КОХАННЯ”</p>

<div></div>