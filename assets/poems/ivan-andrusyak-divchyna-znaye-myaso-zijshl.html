Іван Андрусяк – дівчина знає м`ясо зійшло з води…<p>дівчина знає м`ясо зійшло з води<br />
холод зайнявся за нами і вкрився бризом<br />
холод як пава кигиче устань і йди<br />
але щоночі зринає патруль над безом</p>
<p>мислимо вийти разом з кожного викупу<br />
мислимо пити воду якої нема<br />
хай забере мене з ночі ця біла вивірка<br />
вона не поставить крапку над обома</p>

<div>




</div>

<p>крові сьогодні замало навіть для фабули<br />
страта повітря не виповнить дірку в грі<br />
хто тебе знає ісусе у цьому таборі<br />
хто тобі тричі запіє о цій порі</p>
<p>хто тебе нині ісусе до вітру виведе<br />
хто нагодує шаленців осколком житнім<br />
не говори не турбуйся я все вже вивідав<br />
м`ясо зійшло з води і воно ненаситне</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>