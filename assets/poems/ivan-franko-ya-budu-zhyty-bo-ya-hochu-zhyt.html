<strong>Іван Франко – «Я буду жити, бо я хочу жити!..»</strong>
<p>Я буду жити, бо я хочу жити!<br />
Не щадячи ні трудів, ані поту,<br />
При ділі, що наш вік бересь вершити,<br />
Найду й свою я тихую роботу.<br />
З орлами я не думаю дружити,<br />
Та я опрусь гниючому болоту;<br />
Щоб через нього й другим шлях мостити –<br />
На те віддам свій труд, свою охоту.<br />
А як часом моя послабне сила,<br />
І серце в груді біль зціпить пекучий,<br />
І людська злість зморозить кров у жилах,<br />
То човник мя перенесе летючий –<br />
Твоя любов підніме мя на крилах,<br />
Аж поки вал не зломиться ревучий.</p>

<div>




</div>

<p>1880</p>

<div></div>