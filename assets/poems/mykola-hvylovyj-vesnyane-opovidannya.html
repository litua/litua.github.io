<strong>Микола Хвильовий – Весняне оповідання</strong>
<p>Гість-веснянка! Гість-веснянка!<br />
І полетіло по покрівлі злото.<br />
Ранком<br />
Цвіте глодом.<br />
Ранком<br />
Беру я квач, цебрайко<br />
І по дахах залізних<br />
В блакитній пісні<br />
Розстеляю і розстеляю фарби китайку.<br />
Гість-веснянка! Гість-веснянка!<br />
Моя паланка<br />
Червоніє…<br />
До мене, малеч, молодь… всі!<br />
Коханко-сонце, потруси<br />
Свої сріблясті, ясні вії.<br />
Малюю.<br />
По даху мій квач пливе, пливе…<br />
Чую…<br />
Неначе поруч хтось зі мною,<br />
І ніби другий<br />
Квачує іншою рукою…<br />
Незримі рухи…<br />
Стій!.<br />
…І розсміявся раптом дзвінко:<br />
То пензель — промінь золотий —<br />
В покрівлю заздро з чохом дзінькав.</p>

<div></div>