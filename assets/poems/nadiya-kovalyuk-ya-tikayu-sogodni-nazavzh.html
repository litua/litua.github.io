<strong>Надія Ковалюк – Я тікаю сьогодні назавжди</strong>
<p>Я тікаю сьогодні назавжди<br />
З королівства Розбитих Сердець.<br />
Я відношення, наче канати,-<br />
Розриваю ущент, нанівець…</p>
<p>Пробачаю, що стала для тебе<br />
Однією з розмінних монет.<br />
Та в твоєму безбарвному небі-<br />
Я була найяскрава з планет.</p>

<div>




</div>

<p>Ти жадаєш подвійного щастя,<br />
Але зроблено ставку – “вона”…<br />
То чому ж ти, як грішник причастя,-<br />
Так від мене чекаєш дзвінка?</p>
<p>Возноси її-навіть до неба,<br />
А до мене назустріч-не руш…<br />
Я сьогодні тікаю від тебе<br />
В королівство Збережених Душ…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>