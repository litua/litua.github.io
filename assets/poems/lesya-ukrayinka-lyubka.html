<strong>Леся Українка – Любка</strong>
<p>Була в мами доня, Любка чорнобрива,<br />
Розумная, гарна та нетерпелива.<br />
Було, часом мама в місто виїжджає, –<br />
Там-то вже пильненько доня виглядає!<br />
От підросла Любка, віддали в науку.<br />
Не зле було вчитись, – одну мала муку:<br />
Хотіла дізнатись, життя яке буде,<br />
Як в світі широкім живуть тії люди…<br />
Скінчила науку, вже весілля мали<br />
Справлять – аж коханця у військо забрали.<br />
Любка дожидала, потім захворіла,<br />
Розважила Любку ранняя могила.</p>

<div>




</div>

<p>1885</p>

<div></div>