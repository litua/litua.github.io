<strong>Надія Ковалюк – Твій мерседес виблискує на сонці</strong>
<p>Твій мерседес виблискує на сонці.<br />
Він нас везе до станції “прощання”.<br />
І навіть крізь затемнені віконця-<br />
Я бачу тінь свого розчарування…</p>
<p>Такі,як ти-не чесні,не відверті,<br />
Хвальбу і наглість носять, як медалі.<br />
Але в складній життєвій круговерті-<br />
Вони перемагають у фіналі.</p>
<p>Таким, як я-життя ламає крила.<br />
Вони не носять титулу принцеси.<br />
Такі, як я-все мріють про вітрила<br />
І не шукають щастя в мерседесі…</p>

<div>




</div>

<p>Ми надто різні…душами й серцями.<br />
І не тому, що бідні, чи багаті…<br />
Ну я піду…бо пахне вже дощами,<br />
І небо губить сльози на асфальті…</p>
<p>Ми досягли до станції “прощання”…<br />
Життя-таке складне і невмолиме…<br />
Пробач, що став моїм розчаруванням…<br />
Так часто доля зводить нас “не з тими”…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>