<strong>Іван Драч – Соняшний етюд</strong>
<p>Де котиться між голубих лугів<br />
Хмарина ніжна з білими плечима,<br />
Я продаю сонця — оранжові, тугі,<br />
З тривожними музичними очима.</p>
<p>Ось сонце віри, чисте і просте,<br />
Ось сонце міри з віжками на храпах,<br />
Ось сонце смутку, звідки проросте<br />
Жорстока мудрість в золотих накрапах.</p>

<div>




</div>

<p>І переливно блискотять сонця<br />
Протуберанцями сторч головою.<br />
Беріть сонця — кладіть мені серця,<br />
Як мідяки, пожмакані журбою.</p>
<p>Я ваші душі клином обмину,<br />
Я не поставлю їх на п’яні карти,<br />
А що сонця за дорогу ціну,<br />
То сонце завжди серця варте.</p>
<p><em>“Вітчизна”, 10, 1961</em></p>

<div></div>