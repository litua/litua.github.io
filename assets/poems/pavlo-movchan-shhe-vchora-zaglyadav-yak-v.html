<strong>Павло Мовчан – “Ще вчора заглядав, як в сховок, до гнізда…” </strong>
<p>Ще вчора заглядав, як в сховок, до гнізда,<br />
і бачив щілин шість, шість отворів жаждливих,<br />
зозуля перелітна вже з голосу спада,<br />
і зелен-світ постав сьогодні, наче диво…<br />
Спустошилось гніздо, і ти немов збіднів,<br />
бо ж до колишніх втрат щось нове додалося,<br />
виходить, збагатів: додав до інших днів<br />
і листя, пташенят і… все, що віднялося…<br />
Та що тобі до тих арифметичних дій,<br />
куди ти ластівок відклав на рахівниці?<br />
І про гніздо забув, і виводку зрадів,<br />
і упізнав себе в розширених зіницях…</p>

<div>




</div>

<p>***</p>

<div></div>