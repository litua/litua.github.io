<strong>Павло Мовчан – Пісня </strong>
<p>Ой пошила ненька<br />
Мені кошуленьку,<br />
Як біль, білу, як біль, білу,<br />
Як папір, тоненьку.</p>
<p>Смужечка черлена<br />
На грудях у мене<br />
Палахкоче, палахкоче,<br />
Мов листок на клені.</p>

<div>




</div>

<p>Чобіточки шиті,<br />
Наче з воску литі…<br />
Вдарю, вдарю закаблуком —<br />
Чути у півсвіту.</p>
<p>Не журися, мати,<br />
Буду танцювати,<br />
Аби смутку, аби смутку<br />
Серцю не завдати.</p>
<p>Вберуть мене, ненько,<br />
В білу кошуленьку,<br />
Як біль, білу, як біль, білу,<br />
Як папір, тоненьку.</p>
<p>***</p>

<div></div>