<strong>Микола Вінграновський – Вас так ніхто не любить…</strong>
<p>Вас так ніхто не любить. Я один.<br />
Я вас люблю, як проклятий. До смерті.<br />
Земля на небі, вечір, щастя, дим,<br />
Роки і рік, сніги, водою стерті,<br />
Вони мені одне лиш: ви і ви…<br />
Димлять століття, води і народи…<br />
Моя ви пам’ять степу-ковили,<br />
Зорі червоний голос і свободи.<br />
Дивіться, гляньте: мій — то голос ваш:<br />
Як світиться він тепло на світанні…<br />
Я вас люблю, як сіль свою Сиваш,<br />
Як ліс у грудні свій листок останній.</p>

<div>




</div>

<p><em>1976</em></p>

<div></div>