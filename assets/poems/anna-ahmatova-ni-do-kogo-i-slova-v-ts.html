<strong>Анна Ахматова – “Ні до кого і слова в ці дні не кажу…”</strong>
<h3><em><strong>в перекладі Марти Тарнавської</strong></em></h3>
<p>Анна Ахматова<br />
<em>По неделе ни слова ни с кем не скажу…</em></p>
<p>* * *</p>

<div>




</div>

<p>Ні до кого і слова в ці дні не кажу,<br />
Біля моря самотня сиджу,<br />
І так любо, що бризки солоні морські,<br />
Як і сльози мої, гіркі.<br />
Весни й зими пройшли, та мені лиш одна<br />
Залишилась у згадці весна.<br />
Вже теплішали ночі, вже сніг розтавав,<br />
Я до місяця вийшла у двір.<br />
Раптом хтось незнайомий мене запитав<br />
В тиші сосон, під небом зір:<br />
“Чи ти та, за якою шукаю від літ,<br />
Чи ти та, що у юності дні,<br />
Наче мила сестра веселила мій світ?”<br />
Я сказала незнаному: “Ні!”<br />
Та як блиск піднебесний його осіяв,<br />
Руки мусіла я простягти,<br />
І він перстень таємний мені дарував,<br />
Від любові щоб оберегти.<br />
Він назвав ті прикмети, що будуть там,<br />
Де зустрітися знов треба нам:<br />
Море, кругла затока, високий маяк,<br />
А над все найважніший — полин…<br />
Як життя почалося, хай скінчиться так.<br />
Я сказала, що знаю: амінь!</p>
<p>***</p>

<div></div>