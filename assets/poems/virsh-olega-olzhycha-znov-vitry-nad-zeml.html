<strong>Ольжич Олег – Знов вітри над землею, вітри…</strong>
<p>Знов вітри над землею, вітри<br />
І блакить, і розриви, і дим<br />
Сонну землю черкає згори<br />
Смерть черкає крилом голубим.</p>

<div>




</div>

<p>Ширше груди! Повніше серця!<br />
(Бо згориш від чекання, згориш!)<br />
Чи була коли днина, як ця,<br />
І дівочі уста принадніш?!</p>
<p>О, ця днина, як п’яне вино!<br />
О, ця смерть, як холодна блакить!<br />
Як велично, що нам не дано<br />
До тридцятого року дожить!</p>
<p><em>1930</em></p>

<div></div>