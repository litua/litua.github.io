<strong>Леся Українка – «Як Ізраїль діставсь ворогам у полон…»</strong>
<p>Як Ізраїль діставсь ворогам у полон,<br />
то рабом своїм бранця зробив Вавілон.</p>
<p>І, схиливши чоло, подолані борці<br />
переможцям своїм будували дворці.</p>
<p>Тії руки, що храм боронили колись,<br />
до чужої роботи з одчаю взялись;</p>

<div>




</div>

<p>тая сила, що марна була на війні,<br />
будувала підвалини й мури міцні.</p>
<p>Все здалось до роботи: перевесло й шнур,<br />
плуг, сокира й лопата виводили мур,</p>
<p>всяк, хто мав який знаряд, мав працю собі,<br />
тільки арфу співець почепив на вербі.</p>

<div></div>