<strong>Казімєра Іллаковічувна – </strong>
<h3><em><strong>в перекладі Марти Тарнавської</strong></em></h3>
<p>Kazimiera I??akowicz?wna<br />
<em>Zawieszone na nitce deszczu</em><br />
<em> (Niczym si? nie mog? pochwali?…)</em></p>
<p>Чим можу хвалитися далі,<br />
крім слів, що у вірша скритці:<br />
округлі жалю коралі<br />
на дощу завішені нитці.</p>

<div>




</div>

<p>Сповідь — ясно, була неповна,<br />
і розгрішення вже не шукай…<br />
Дні — мов плетена біла вовна,<br />
ночі — чорна вовна шорстка.</p>
<p>Не підглянув ніхто з перехожих —<br />
всі розумні і дурні докупи,<br />
що крізь пальці пливли погожі<br />
хвилі щастя, яких не відкупиш.</p>
<p>Час застигле на місці — палить…<br />
Збереглись лиш, мов краплі на квітці,<br />
кольорові жалю коралі<br />
на дощу завішені нитці.</p>
<p>***</p>

<div></div>