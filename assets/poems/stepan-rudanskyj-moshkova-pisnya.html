<strong>Степан Руданський – Мошкова пісня</strong>
<p>Колись Мошко улюбився<br />
У нашу дівчину.<br />
То, бувало, все співає<br />
В лихую годину:</p>
<p>«Світить місяць, світить,<br />
І сонця не треба,—<br />
Він не впаде з неба,<br />
Бо добре держиться.</p>

<div>




</div>

<p>Ой там край Дунаю<br />
Голуби літають,—<br />
Най собі літають,<br />
Бо я їх не спійму.</p>
<p>Сів заєць на дубі,<br />
Оріха кусає…<br />
Бо він виглядав<br />
Милої коханки.</p>
<p>Сів заєць на дубі,<br />
А я коло дуба.<br />
Як ти мені люба,<br />
Сказати не можу!»</p>

<div></div>