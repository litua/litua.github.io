<strong>Дмитро Загул – “Не схиляйтеся, стебельця…”</strong>
<p>Не схиляйтеся, стебельця,<br />
серед спілих піль!<br />
Розливайся, пісне серця,<br />
виливай свій біль!</p>

<div>




</div>

<p>Грайте, дзвони великодні,<br />
в цей великий день!<br />
Хоч сьогодні, хоч сьогодні<br />
дайте нам пісень!</p>
<p>Розіслалась перед нами<br />
далечінь ясна.<br />
Смерть і холод над ланами,<br />
а в душі весна.</p>
<p>ІЗ ЗБІРКИ “НА ГРАНІ”</p>

<div></div>