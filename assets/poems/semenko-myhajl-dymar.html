<strong>Семенко Михайль – Димар </strong>
<p>Димар з червоним обводом<br />
Найвище<br />
Залізо стовбури кран ланцюги<br />
Вода<br />
2 хінських голодранці по парі корзин у них<br />
з фісташками<br />
Двоє дівчаток у червоненьких спідничках<br />
І хуткорухі панни модними пташками<br />
А зверху задимлене небо<br />
А в глибині по той бік гори<br />
В тумані силует димаря ніби ребус<br />
А там за горами море.</p>

<div>




</div>

<p>28. I. 1916. Владивосток</p>

<div></div>