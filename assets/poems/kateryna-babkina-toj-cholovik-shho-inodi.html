Катерина Бабкіна – Той чоловік, що іноді спить зі мною…<p>Той чоловік, що іноді спить зі мною,<br />
ходить в легкому светрі і темній куртці,<br />
без рукавиць і з голою головою,<br />
навіть взимку в міста безжальній пустці<br />
почувається добре, як під водою.<br />
Той чоловік ламається дуже рідко.<br />
Каже тоді: зсередини я вже гнилий, зелений,<br />
мертвий, як гриб. Не торкайся до мене, рибко.<br />
Він розпихає дріб’язок по кишенях,<br />
часом зі мною він, й спить потім міцно й глибоко –<br />
так само, як коли спить без мене.<br />
Той чоловік ніби давно переїв цих дослідів,<br />
Експедицій за межі себе і межі серця,<br />
І за будь-які інші межі. Але найкраще він спить вже вдосвіта,<br />
І уві сні смієтся,<br />
Ніби говорить – все, що стається із нами – найсвітліші, безцінні досвіди,<br />
Допоки стається, допоки все ще стається.</p>

<div>




</div>

<p>автор: <strong>Катерина Бабкіна</strong>, 2013</p>
<p></p>

<div></div>