Оксана Осовська – Бувай!<p>Бувай – а я спішу в нікуди !<br />
Судилися мені буденні і сумні<br />
Без тебе нові дні –<br />
Я звикну, будь що буде !</p>
<p>Бувай ! А смуток – через край !<br />
А варто : отак життя – на карту ?<br />
Найтяжчі ці хвилини старту<br />
Від тебе ! Що ж – бувай !</p>
<p>Бувай ! Думки мої пречисті,<br />
А ніч спада на плечі…<br />
Ти пам`ятай цей вечір<br />
І дощ в чужому місті.</p>
<p>Бувай ! Нічого вже між нами,<br />
Лиш цигарковий дим.<br />
А я сп`яніла ним,<br />
Що не прийду до тями.</p>

<div>




</div>

<p>Бувай ! В тролейбуснім вікні<br />
Зникає рідне дуже.<br />
І так мені байдуже,<br />
Так все одно мені,</p>
<p>Куди поїду, знай !<br />
Минулого не зви :<br />
Ми будем вже “на Ви”…<br />
Пора обом ! Бувай !</p>
<p>автор: <strong>Оксана Осовська</strong></p>
<p></p>

<div></div>