<strong>Максим Рильський – Слід копитів…</strong>
<p>Слід копитів занесло сивим димом,<br />
Упала гілка — лапа снігова,<br />
І вітром, невловимим і незримим,<br />
Гойдає омертвелі дерева.</p>

<div>




</div>

<p>І тіні переходять під скрипіння<br />
Старих осик у льодовой корі,<br />
І все життя здається тільки тінню,<br />
І раптом — іскор налітає рій.</p>
<p>То поїзд лине з гуркотом і свистом,<br />
Червоним оком блискає на сніг…<br />
Кому ж повірить? Іскрам золотистим<br />
Чи сивині осик, осик глухих?</p>
<p><em>1924</em></p>

<div></div>