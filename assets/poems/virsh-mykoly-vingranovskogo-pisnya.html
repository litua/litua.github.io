<strong>Микола Вінграновський – Пісня</strong>
<p>Грім грому, блискіток аркани,<br />
І ядра хмар, корогви неба змерклі.<br />
Тремтять з відбитими ногами і руками<br />
Козацькі черепи під Берестечком в церкві.</p>
<p>Тремтять козацькі черепи в зовиці,<br />
Звуть-кличуть ноги свої, руки і шаблі,<br />
І коней кличуть, порох і сулиці,<br />
Себе — живих — звуть-кличуть із землі.</p>

<div>




</div>

<p>Та не біжать їм коні із долини,<br />
І порох змок, з очей-калиновіть.<br />
Вони ж кричать, бо голос України<br />
Вчувається в кривавищі століть.</p>
<p>Грім грому, хмари сріблом куті,<br />
Сум’яття дум, у серці крик сичів…<br />
Мовчать козацькі черепи забуті<br />
Під Берестечком в церкві уночі.</p>
<p><em>1965</em></p>

<div></div>