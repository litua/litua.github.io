<strong>Іван Франко – «Як те залізо з силою дивною…»</strong>
<p>Як те залізо з силою дивною,<br />
Що другеє залізо тягне к собі<br />
І магнетизмом звесь, не в супокою<br />
Зціпляєсь, але в ненастанній пробі, –<br />
А як його безділля вкриє ржою,<br />
Під ржею й сила гине, мов у гробі, –<br />
Отак і серце, що, грижі стрілою<br />
Прошиблене, само з’їдаєсь в собі.<br />
Лиш праця ржу зотре, що грудь з’їдає,<br />
Чуття живе, неткнуте заховає,<br />
Непросихаючу нору живить.<br />
Лиш в праці мужа виробляєсь сила,<br />
Лиш праця світ таким, як є, створила,<br />
Лиш в праці варто і для праці жить.</p>

<div>




</div>

<p>1880</p>

<div></div>