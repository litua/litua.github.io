<strong>Василь Стус – Даруйте радощі мої…</strong>
<p>Даруйте радощі мої<br />
і клопоти мої —<br />
нещастя й радощі мої —<br />
весняні ручаї.<br />
Просвітле небо аж кипить,<br />
просвітле — аж кипить.<br />
Блажен, хто не навчився жить,<br />
блажен, хто зна — любить.<br />
О, кара земле, окрай гри,<br />
бери мене, бери,<br />
спасибі, що вгорі кипить<br />
сонце — угорі!<br />
Спасибі, що росте трава<br />
і що душа жива,<br />
і що біліє голова,<br />
і кільчиться трава.<br />
Спасибі, коли ти є ти,<br />
що ти — це ти і ти,<br />
що досить руку простягти —<br />
і край, і грай, і ти.<br />
І золота твоя габа —<br />
на руті, йа піску,<br />
і на руках, і на губах,<br />
і на моїм віку.<br />
Пробудь же завжди молодим,<br />
пробудь же молодим,<br />
в святому літеплі води<br />
ти сам стаєш святим.<br />
І хай-но очі як вода,<br />
хай — як жива вода —<br />
але ж бо й горе — не біда,<br />
і горе не біда.</p>

<div>




</div>

<p><em>VI.1969</em></p>

<div></div>