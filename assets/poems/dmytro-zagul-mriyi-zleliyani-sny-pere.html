<strong>Дмитро Загул – “Мрії злеліяні, сни перемріяні…”</strong>
<p>Мрії злеліяні, сни перемріяні<br />
Довго я в серці складав,<br />
Сльози колишнії, ночі невтішнії<br />
Я на пісні перелляв.</p>
<p>В них поскладалося все, що прохалося,<br />
Все, що прожито колись.<br />
Звуки їх носяться, з серця так просяться,<br />
Рвуться у далеч кудись.</p>

<div>




</div>

<p>З вітром розвійтеся, росами сійтеся,<br />
Линьте по рідній землі!<br />
З хмарами грайтеся, в сонці купайтеся,<br />
Співи весняні мої!</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА ІІ”</p>

<div></div>