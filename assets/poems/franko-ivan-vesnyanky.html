Франко Іван – Веснянки<p>Розвивайся, лозо, борзо*,<br />
Зелена дiброво!<br />
Оживає помертвiла<br />
Природа наново.<br />
Оживає, розриває<br />
Пута зимовiї,<br />
Обновляєсь в свiжi сили<br />
Й свiжiї надiї.</p>
<p>Зеленiйся, рiдне поле<br />
Українська ниво!<br />
Пiдiймися, колосися,<br />
Достигай щасливо!<br />
I щоб всяке добре сiм’я</p>
<p>Ти повiк плекала,<br />
I щоб свiту добра служба<br />
З твого плоду стала!<br />
_____________________<br />
*Борзо — швидко.</p>
<p>* * *<br />
Грiє сонечко!<br />
Усмiхається небо яснеє,<br />
Дзвонить пiсеньку жайвороночок,<br />
Затонувши десь в безднi-глубiнi<br />
Кришталевого океану…</p>
<p>Встань,<br />
Встань, орачу! Вже прогули вiтри,<br />
Проскрипiв мороз, вже пройшла зима!<br />
Любо дихає воздух леготом;<br />
Мов у дiвчини, що з сну будиться,<br />
В грудi радiсно б’єсь здоровая<br />
Молодая кров,<br />
Так i грудь землi диха-двигаєсь<br />
Силов дивною, оживущою.</p>

<div>




</div>

<p>Встань, орачу, встань!<br />
Сiй в щасливий час золоте зерно!<br />
З трепетом любвi мати щирая<br />
Обiйме його,<br />
Кров’ю теплою накормить його,<br />
Обережливо виростить його.</p>
<p>Гей, брати! В кого серце чистеє,<br />
Руки сильнiї, думка чесная,-<br />
Прокидайтеся!<br />
Встаньте, слухайте всемогущого<br />
Поклику весни!<br />
Сiйте в головах думи вольнiї,<br />
В серцях жадобу братолюбiя,<br />
В грудях смiливiсть до великого</p>
<p>Бою за добро, щастя й волю всiх!<br />
Сiйте! На пухку, на живу рiллю<br />
Впадуть сiмена думки вашої!</p>
<p>автор: <strong><a href="http://onlyart.org.ua/?page_id=5042">Франко Іван</a></strong></p>

<div></div>