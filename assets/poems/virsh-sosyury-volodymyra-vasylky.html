<strong>Володимир Сосюра – Васильки</strong>
<p>Васильки у полі, васильки у полі,<br />
і у тебе, мила, васильки з-під вій,<br />
і гаї синіють ген на видноколі,<br />
і синіє щасті у душі моїй.</p>

<div>




</div>

<p>Одсіяють роки, мов хмарки над нами,<br />
і ось так же в полі будуть двоє йти,<br />
але нас не буде. Може, ми квітками,<br />
може, васильками станем — я і ти.</p>
<p>Так же буде поле, як тепер, синіти,<br />
і хмарки летіти в невідомий час,<br />
і другий, далекий, сповнений привіту,<br />
з рідними очима порівняє нас.</p>

<div></div>