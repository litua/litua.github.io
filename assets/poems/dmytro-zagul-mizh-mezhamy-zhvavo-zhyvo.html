<strong>Дмитро Загул – “Між межами жваво, живо…”</strong>
<p>Між межами жваво, живо<br />
Жовте жито жнуть женці.<br />
Розпочалось нині жниво,<br />
Серп аж пріє у руці…<br />
Сніп за снопом ув’язає,<br />
Он лежить цілий покіс!<br />
Жарту жвавий жнець не знає,<br />
Ляже трупом жовтий ліс…<br />
Пісня радісна лунає<br />
Довгим полем золотим.<br />
В небі жайворон співає<br />
Свій журливий довгий гімн.<br />
Світ на сонці в спеці мліє,<br />
Світить золотом стерня…<br />
Легкий легіт полем віє,<br />
Дише запахом земля…<br />
Золотими серпанками<br />
Заслонилися ліси…<br />
Линуть співи над цвітками<br />
В честь роботи та й краси…</p>

<div>




</div>

<p>ІЗ РАННІХ ПОЕЗІЙ, З ЦИКЛУ “ВЕСНЯНІ МРІЇ”</p>

<div></div>