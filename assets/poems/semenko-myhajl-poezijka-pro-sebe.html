<strong>Семенко Михайль – Поезійка про себе </strong>
<p>Чому я веселий коли знаходжу слово<br />
Закоханий в павзи я люблю павз дивну мову<br />
Я захвату лірик поет буйних павз<br />
між віршем і віршем<br />
Я мрійник фантаст ще більше ще більше<br />
Я страждання поет і радості після страджання<br />
Я муки поет і захвату після смертельної муки<br />
Я ніжний мов очі м’який як коханки<br />
шовкові війниці<br />
Я мрійник фантаст поет білих гартів і криці<br />
Я лірик і трамп поет дзвінких арій<br />
і павз співострунних палкого кохання.</p>

<div>




</div>

<p>27. VIII. 1916. Владивосток</p>
<p>__________________________________<br />
Tramp — бродяга (англ.).</p>

<div></div>