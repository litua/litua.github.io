Рильський Максим – Перед грозою<p>Старайся наблюдать различные приметы.<br />
А С Пушкин</p>
<p>Натрудившися у квітні,<br />
Перецвівши у маю,<br />
Йдуть дерева передлітні<br />
В повінь лагідну свою.</p>
<p>Пелюстки зронивши в ноги,<br />
Ждуть у зав’язі вони<br />
Благодатної вологи<br />
З рук ‘дозрілої весни.</p>
<p>На траві роси немає,<br />
Дим прослався над селом.<br />
Землю ластівка черкає<br />
Розтривоженим крилом,</p>

<div>




</div>

<p>Горобці в піску сипкому —<br />
Ніби діти у ставку…<br />
Стане ясно і малому,<br />
Річ побачивши таку:</p>
<p>Йде гроза з-за верхогір’я…<br />
Справді, тільки примічай:</p>
<p>Чорних птиць імлисте пір’я<br />
Затемнило небокрай.</p>
<p>Прокотився грім з розгоном,<br />
Грають блискавок шаблі,<br />
Пахне морем— і озоном<br />
Від притихлої землі:</p>
<p>3 червня, 1955 р.</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>