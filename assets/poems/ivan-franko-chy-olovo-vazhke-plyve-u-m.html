<strong>Іван Франко – «Чи олово важке пливе у моїх жилах…»</strong>
<p>Чи олово важке пливе у моїх жилах<br />
Так сонно, звільна, зимно замість крови?<br />
Чи мізку рух чия рука спинила<br />
І бистрий потік мислей загатила,<br />
Вгасила іскру дотепу й розмови?<br />
Так важко, звільна хвиль, годин і днів<br />
Повзуть безбарвні, непроглядні стада!<br />
І дух у тілі, бачиться, зомлів,<br />
Мов в купелі пливак відважний ослабів<br />
І тисне к дну його лінивих хвиль громада.</p>

<div>




</div>

<p>14 марта 1880</p>

<div></div>