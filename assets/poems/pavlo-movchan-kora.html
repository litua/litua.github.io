<strong>Павло Мовчан – Кора</strong>
<p>Руками охопив, — а під корою сік.<br />
Під пальцями членується галуззя,<br />
Під пальцями і форма листяна,<br />
Під пальцями і шумовиння,<br />
Під пальцями і гнізда щебетливі.<br />
Ой дерево, покладено на зливу!<br />
Як жили висотало з неї — зацвіло.<br />
З-під пальців визволялося крило,<br />
І мавка вимальовувалась чітко<br />
В зелено-позолочених багнітках…<br />
А дерево чухралось на вербаб’я:<br />
Фашини — зв’язані і соляться в діжках.<br />
Бач, дерево не втримаєш в руках,<br />
Воно росте й крізь пальці протікає.<br />
І верб’яна прокинулась цікавість:<br />
Про себе слухає, на себе поглядає,<br />
Повільно, ніжно мавку загортає.<br />
Кора — крило,<br />
Невірним шумовинням обросло.</p>

<div>




</div>

<p>***</p>

<div></div>