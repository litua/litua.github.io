<strong>Юлька Гриценко – Осіннє</strong>
<p>Ти ввірвалась у сон вітром дужим.<br />
Календар позривав літні спогади.<br />
І блокнот вкотре падав в калюжу<br />
Серед листя, обману і здогадок.</p>
<p>Ти втирала сльозу чистим шовком.<br />
Цілувала ранковими росами.<br />
Я без тебе жила надто довго,<br />
Тож тепер не залякуй морозами.</p>

<div>




</div>

<p>Зацілуй мене листям опалим.<br />
Ми ж обоє у долю не віримо.<br />
Я не стихла, не змовкла, не впала!<br />
Не годуй мене буднями сірими.</p>
<p>Ти поплач серед ночі дощами.<br />
Заспокой і скажи, що минулося.<br />
А мовчання, що знову між нами<br />
Не зів’яне, як листя на вулиці…</p>
<p><strong><a href="http://onlyart.org.ua/?page_id=811">до віршів Юльки Гриценко</a></strong></p>

<div></div>