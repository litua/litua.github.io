<strong>Дмитро Павличко – На олімпійськім стадіоні</strong>
<p>На олімпійськім стадіоні<br />
Всі. Ні не всі! Чечні нема,<br />
Вона при броні в обороні<br />
Свободи, бореться сама,<br />
Волає цілий світ кричма<br />
І задихається при сконі,<br />
А світ — скала глуха й німа!<br />
Від крові гори там червоні,<br />
Там трупи купами! Чума<br />
Прийшла туди в старій короні<br />
Царів московських недарма…<br />
А тут знамена мчать, мов коні,<br />
Мов гриви, в’ється бахрома,<br />
Тут сто народів у колоні,<br />
Але чеченців тут нема!<br />
О Боже, людство у полоні<br />
Твойого сонця, наче цьма,<br />
Жене на погин свій сліпма,<br />
Та все ж у буйному розгоні<br />
Воно прекрасне! Та нема<br />
Чечні на цьому стадіоні —<br />
І це твоя страшна страма!</p>

<div>




</div>

<p>***</p>

<div></div>