<strong>Павло Глазовий – Де беруться діти</strong>
<p>— Де взялися ми? — онуки спитали в бабусі.<br />
А бабуся пояснила в старовиннім дусі:<br />
— Тебе знайшли на капусті, тебе — в бараболі.<br />
Тебе знайшли під вербою, тебе — на тополі.<br />
Тебе знайшов на соломі біля клуня татко… —<br />
І тут раптом обізвалось якесь онучатко:<br />
— От сімейка, так сімейка!  Хоч тікай із дому.<br />
Хоч би одне появилось на світ по-людьському…</p>

<div></div>