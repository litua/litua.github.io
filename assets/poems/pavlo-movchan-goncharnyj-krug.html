<strong>Павло Мовчан – Гончарний круг </strong>
<p>На веретено крижане намотується нитка біла.<br />
Кружля тебе, кружля мене крутілка спорожніла.<br />
Скрипить, скрипить гончарний круг,<br />
кружляє безупинно:<br />
немає губ, немає рук, щоб нас зліпити з глини.<br />
І може статись — пронесе нас повз людські турботи.<br />
Мелькоче все, мелькоче все,<br />
лиш вітер сухоротий<br />
обдмухує ретельно нас, сухі грудки формує…<br />
Кружляє круг, збігає час, і все, і все… навсує…<br />
Зірвись з орбіти стрімголов, лети, мов грудка, в простір.<br />
На новий круг потрапив знов, упавши з високості.</p>

<div>




</div>

<p>***</p>

<div></div>