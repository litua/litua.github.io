<strong>Крістік Хрустік – Я б написала тобі ще багато рим…</strong>
<p>я б написала тобі ще багато рим,<br />
які сплетуться у вірші, хоча кожен з них<br />
байдужий тобі. і мій запал стих.<br />
я залишу все собі, але менше з тим.</p>
<p>я б показала тобі увесь цей світ,<br />
підіймала б очі твої до зірок,<br />
цілувала б вії,зробила б ще один крок<br />
уперед і здійснила б душі політ.</p>

<div>




</div>

<p>ми могли б бути на траві квітками,<br />
шепотіти щось уночі, вмиватись росою,<br />
милуватись світом та його красою…<br />
але це все залишається просто думками.</p>
<p>бо нема тебе і ніколи не було, нажаль.<br />
ти – витвір моїх думок,маленька мрія,<br />
яка дає щось важливе для життя й надії,<br />
коли часом в хвилинах зникає печаль.</p>

<div></div>