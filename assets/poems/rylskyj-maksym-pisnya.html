Рильський Максим – Пісня<p>М. В. Лисенкові</p>
<p>Вийся, жайворонку, вийся<br />
Над полями,<br />
Розважай людськую тугу<br />
Ти піснями.<br />
В небі, чистім і прозорім,<br />
Сонце сяє,<br />
Наче в морі, в жовтім житі<br />
Хвиля грає.</p>

<div>




</div>

<p>Подивись: женці схилились,<br />
Потомились<br />
І від праці від тяжкой<br />
Потом вкрились.<br />
Розважай же іх піснями<br />
Ти дзвінкими…<br />
Вийся, жайворонку, вийся<br />
Все над ними!…<br />
1910 р</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>