<strong>Павло Глазовий – Після авансу</strong>
<p>Чоловік аванс одержав, здибався з дружком<br />
Та добряче й причастився просто під ларком.<br />
І, п’янющий, як то кажуть, у дрезину, в дим,<br />
Почвалав у дитсадочок за дитям малим.<br />
Там схопив синка за руку і повів, як міг.<br />
Не устиг він ще ступити дома й на поріг,<br />
Як дружина в крик, у сльози: — В тебе сором є?<br />
Ти привів чужу дитину. Де ж дитя моє? —<br />
Чоловіка в різні боки буйний хміль хита.<br />
— А яка тобі різниця? — жінку він пита. —<br />
Чи чужого прихопив я, чи привів свого…<br />
Ти ж назад відтарабаниш завтра знов його.</p>

<div></div>