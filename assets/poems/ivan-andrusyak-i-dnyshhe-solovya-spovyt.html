Іван Андрусяк – і днище солов’я сповите в павутину…<p>і днище солов’я сповите в павутину<br />
і горло вітряка покинуте на вітер<br />
і день що не зійшов перегортати світом<br />
як папороть плести маркітний проріз тину</p>
<p>прозорий лист зерна в колисці з омовінням<br />
і вирвиця сумна далеко за богами<br />
терпіння є життям і ґарувати нами<br />
прислужує своїм обмеженим терпінням</p>

<div>




</div>

<p>і диво є одне в тонесенькій красі<br />
і є одне крило воно народить крила<br />
живи на цих дощах моя тендітна сило<br />
тулися до душі тулися до душі…</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>