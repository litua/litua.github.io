<strong>Павло Мовчан – “Заднився день, і слух навикло…” </strong>
<p>Заднився день, і слух навикло<br />
перебирає зерня слів,<br />
за іскрами дими безликі<br />
випурхують із димарів.<br />
І світло свідчить про звичайне,<br />
очам перечачи на зло,<br />
і розпадається в звучанні<br />
на друзки срібне джерело.<br />
І погляд радість прозріває<br />
в краплистих блищиках роси,<br />
і вітер котиться по травах<br />
в немеркнучу студену синь.</p>

<div>




</div>

<p>***</p>

<div></div>