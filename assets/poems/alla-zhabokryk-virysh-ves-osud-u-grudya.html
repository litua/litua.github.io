Алла Жабокрик – Віриш, весь осуд у грудях…<p>Віриш, весь осуд у грудях поволі насичує гнів,<br />
Я його вириваю із себе і руки вкриває смола.<br />
Все мені не болить. Лише рани притрушує сіль.<br />
Та на тілі моїм через кров проростає трава.<br />
Все мені не моє. Все лиш пам’ять минулих слідів.</p>
<p>Лише руки тремтять, коли знову спускається ніч.<br />
Я живу серед згадок, фантомів забутих людей.<br />
Все застигло в мені. Те, що воском стікає із пліч<br />
Ще хвилину тому витікало із чорних очей.<br />
Відлітай же душа. На частини порвись, врізнобіч.</p>

<div>




</div>

<p>І все бракне повітря. І дихати важче щодень.<br />
Розчиняюсь у тиші, зникаю, спустошую груди.<br />
Все шукаю життя серед сво’їх дірявих кишень,<br />
А натомість знаходжу озера страшної облуди.<br />
І мисливець чатує, а в мене на серці мішень.</p>
<p>Доля вистрілить знов і не візьме потім на поруки<br />
Лише скаже: — мовчи! І навзаєм стріляй у людей.</p>
<p>автор:<a href="http://onlyart.org.ua/?page_id=44244"> <strong>Алла Жабокрик</strong></a></p>

<div></div>