Олеся Крисько – П’янким помаранчем наповнює сонце…<p>П’янким помаранчем наповнює сонце<br />
Мою кімнату. Всі барви вогню<br />
Складає в палітру із відтінком бронзи,<br />
Вклада тонкі пензлі в долоню мою.<br />
Вплітає у вечір тонкі аромати<br />
Сніжних конвалій, барвінку блакить.<br />
Їх змішує з свіжою зеленню м’яти<br />
Тендітністю теплою тихо п’янить.<br />
Мелодії ніжні, вже майже забуті,<br />
Старих, та до болю знайомих пісень.<br />
І так непомітно і ледве відчутно<br />
Зникає у сутінках ще один день.</p>

<div>




</div>

<p>автор:<strong> Олеся Крисько</strong></p>
<p></p>

<div></div>