<strong>Олена Довганюк – Я так за тобою сумую…</strong>
<p>Я так за тобою сумую<br />
Із кожного дня в кожну мить,<br />
Радію,як голос твій чую<br />
І щастя крізь сльози блищить.</p>
<p>Я так за тобою сумую!<br />
Ти – сонце моє,моє небо,<br />
Без тебе я просто існую<br />
І сенсу немає без тебе.</p>
<p>Я так за тобою сумую<br />
Навіть в миті,коли обіймаю.<br />
І довгі години рахую,<br />
Коли тебе поруч немає.</p>
<p>Ми знову із тобою у розлуці,<br />
І знову сонце світить просто так,<br />
І знову з пустотою я у злуці<br />
І пережити день не знаю як.</p>
<p>Сама я знов залишитись боюся,<br />
Занадто я вразлива і слабка<br />
Й яка б була хвилина нелегка,<br />
Я все одно до рук твоїх вернуся.</p>

<div>




</div>

<p>І холодно,і боязко без тебе..<br />
Пишу вірші,аби ти не забув:<br />
Нічого в світі більш мені не треба,<br />
Лише,щоб ти поряд зі мною був.</p>
<p>Пробач мені мою лиху цікавість,<br />
Що до розлук з тобою привела.<br />
Пробач мені в словах мою незграбність,<br />
З тобою звідти вже давно втекла.</p>
<p>Поряд з тобою я така слабка,<br />
От-от з душі краплина вмить проллється.<br />
Пробач мені нестриманість в руках,<br />
Це просто серце так нестримно б’ється.</p>
<p>Не знаю щасливішої я миті,<br />
Коли в обіймах грієш ти мене,<br />
Як бачу щастям очі я налиті<br />
І знаю,що це щастя не мине.</p>
<p>(с) Мілена.</p>
<p>01.07.2013</p>

<div></div>