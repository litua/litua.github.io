<p>Наїхали старости<br />
Й молодик за ними;<br />
Вони собі пішли в хату<br />
З батьком розмовляти;<br />
А я в його, молодого,<br />
В того чорнобривця,<br />
Беру коня, та й нічого —<br />
Веду до криниці.<br />
Кінь утомлений, копита<br />
Розкуті, розбиті,<br />
Сіделечко мережане<br />
Зопсуте, невкрите.<br />
«Скажи, коню, до кого це<br />
Ви так нагло гнались?»<br />
«До якоїсь чорнобривки<br />
Всю ніч майнували».<br />
«Чи ти ж, коню, будеш пити<br />
3 нашої криниці?<br />
Чи буде та чорнобривка<br />
Сей рік молодиця?»</p>

<div>




</div>

<p><em>4 мая 1860, СПб</em></p>

<div></div>