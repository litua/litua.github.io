<strong>Юрій Вітяк – Цукроварня твоїх уст…</strong>
<p>Цукроварня твоїх уст,<br />
І рутина зникає гіркотна,<br />
І в мені домовинна самотність,<br />
Лементує, скликає до змін,<br />
Бо душа для душі – передзвін,<br />
Бо слова до словес – революція,<br />
А мовчання – коштовність в пилюці як,<br />
Горевбогість і самосмерть<br />
Не заквітчаних вишнєсадів,<br />
Я до тебе крізь силу судів,<br />
Осоружність людського ока,<br />
Ти кохання-картання. Пророкам<br />
Невідома цукровість уст,<br />
Про яку не дізнався Пруст,<br />
Заблукавши в потоках свідомості,<br />
Ми також на межі невідомості.</p>

<div></div>