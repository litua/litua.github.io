<strong>Леонід Кисельов – Заспівайте…</strong>
<p>Заспівайте, сестро, заспівайте<br />
Про своє кохання безталанне,<br />
Бо в піснях кохання нещасливе —<br />
Нащо і співать, як не журна?<br />
В хаті тепло, а на дворі зимно,<br />
За вікном засніжене обійстя,<br />
За обійстям всніжена долина,<br />
А за нею — безпритульний світ.<br />
Як ви скоро, сестро, одіснились<br />
І пішли у сніг, у біле поле,<br />
А в піснях кохання нещасливе,<br />
Нащо і співать, як не журна.<br />
Заспівайте, сестро, про кохання.</p>

<div>




</div>

<p>1968</p>

<div></div>