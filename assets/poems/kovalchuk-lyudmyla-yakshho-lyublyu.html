<strong>Ковальчук Людмила – Якщо люблю</strong>
<p>Якщо люблю, то це уже назавжи,<br />
Та все ж не значить, що навік твоя.<br />
Ти хочеш, хоч гіркої, але правди?<br />
А чим та правда краща, а ніж я?</p>
<p>Якщо люблю, то вірна, немов доля.<br />
Та не тримай, піду – то відпусти.<br />
Душа моя, як вітер, що у полі,<br />
Все ж не живе в полоні самоти.</p>

<div>




</div>

<p>Якщо люблю, то мов гірким полином<br />
Труять тебе цілунки не мої.<br />
Не стануть медом, якщо я покину,<br />
Де є розруха, там нема сім’ї.</p>
<p>Якщо люблю, твоїм життям я стану,<br />
В думках і побуті, і де завгодно я.<br />
А як не любиш, то зійду туманом,<br />
Бо все ж не значить, що навік твоя.</p>

<div></div>