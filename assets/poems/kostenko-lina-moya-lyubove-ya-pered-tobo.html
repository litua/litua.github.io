Костенко Ліна – Моя любове! Я перед тобою…<p>Моя любове! Я перед тобою.<br />
Бери мене в свої блаженні сни.<br />
Лиш не зроби слухняною рабою,<br />
не ошукай і крил не обітни!<br />
Не допусти, щоб світ зійшовся клином,<br />
і не присни, для чого я живу.<br />
Даруй мені над шляхом тополиним<br />
важкого сонця древню булаву.<br />
Не дай мені заплутатись в дрібницях,<br />
не розміняй на спотички доріг,<br />
бо кості перевернуться в гробницях<br />
гірких і гордих прадідів моїх.<br />
І в них було кохання, як у мене,<br />
і від любові тьмарився їм світ.<br />
І їх жінки хапали за стремена,<br />
та що поробиш,— тільки до воріт.<br />
А там, а там… Жорстокий клекіт бою<br />
і дзвін мечів до третьої весни…<br />
Моя любове! Я перед тобою.<br />
Бери мене в свої блаженні сни.</p>

<div>




</div>

<p>автор: <strong><a href="http://onlyart.org.ua/?page_id=5118">Ліна Костенко </a></strong></p>

<div></div>