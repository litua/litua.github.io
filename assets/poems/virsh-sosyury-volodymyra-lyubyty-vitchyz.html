<strong>Володимир Сосюра – Любити Вітчизну, любити завжди…</strong>
<p>Любити Вітчизну, любити завжди,<br />
поля її росні, зелені сади<br />
і їй не жаліти за дні молоді<br />
ні крові у битві, ні поту в труді.</p>

<div>




</div>

<p>Любити Вітчизну, любити завжди,<br />
і села її і її городи,<br />
і їй всі бажання, пориви й думки<br />
на світлій дорозі у світлі віки.</p>
<p>Любити Вітчизну, любити завжди,<br />
для неї тісніше згуртуєм ряд<br />
під Ленінським стягом, що вічний, як час,<br />
під Сталінським сонцем, що світить для нас.</p>
<p><em>1947 р.</em></p>

<div></div>