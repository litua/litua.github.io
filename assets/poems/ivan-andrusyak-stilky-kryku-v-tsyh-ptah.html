Іван Андрусяк – стільки крику в цих птахів…<p>стільки крику в цих птахів<br />
що нікому й не повіриш<br />
врятуватися зумів<br />
тільки бог в одежі звіра</p>
<p>місто скресло з пелюшок<br />
і нікого не сховало<br />
перерізав греблю шов<br />
та чомусь води замало</p>

<div>




</div>

<p>ніби прісна а проте<br />
відмивається погано<br />
бог прощатися прийде<br />
і нікого не застане</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>