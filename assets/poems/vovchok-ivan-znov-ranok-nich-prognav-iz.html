Іван Вовчок – Знов ранок ніч прогнав із двору,<p>Знов ранок ніч прогнав із двору,<br />
А я чомусь так і не спав.<br />
Зі мною це буває в літню пору,<br />
Подушку вже давно не обіймав.</p>
<p>Лиш чорна кава стине в чашці,<br />
А сигарета вже дотліла до кінця.<br />
Я у вікні накришу хліба пташці,<br />
Люблю творіння нашого Отця.</p>
<p>Там за вікном гойдає вітер дуба.<br />
За пагорбом дзюрчить вода.<br />
Гойдалась на землі зелена шуба,<br />
І ніжно так хиталася трава.</p>
<p>Яскраве сонце в хату засвітило,<br />
Своїм теплом обличчя зігріва.<br />
Тепер нема того, що так гнітило,<br />
Втекли “не добрі голоса”.</p>

<div>




</div>

<p>Лежу на ліжку дивлячись на стелю,<br />
Лежу й осмислюю життя.<br />
Так захотілося мені в пустелю,<br />
Набридло це щоденне маяття.</p>
<p>Життя на все ярлик поклало,<br />
А те що прагну, має гриф табу.<br />
Втекти бажання завжди виникало,<br />
Та сам від себе не втечу…</p>
<p>автор:<a href="http://onlyart.org.ua/?page_id=33742"><strong> Вовчок Іван</strong></a></p>
<p></p>

<div></div>