<strong>Леся Українка – Напровесні</strong>
<p>Не дивуйтесь, що квітом прекрасним<br />
Розцвілася дівчина несміла, –</p>
<p>Так під промінням сонечка ясний<br />
Розцвітає первісточка біла.</p>
<p>Не дивуйтесь, що думи глибокі<br />
Будять речі та сльози пекучі, –</p>

<div>




</div>

<p>Так напровесні дзвінкі потоки<br />
Прудко, гучно збігають із кручі.</p>
<p>Не дивуйтесь, що серце так рв’яно,<br />
Щиро прагне і волі, і діла, –</p>
<p>Чули ви, як напровесні рано<br />
Жайворонкова пісня бриніла?..</p>

<div></div>