<strong>Ковальчук Людмила – Колись я вимовлятиму ім’я</strong>
<p>Колись я вимовлятиму ім’я<br />
Із гордістю, що ми були знайомі.<br />
Ти вибачай за все, що більше не твоя<br />
(Мої координати назавжди невідомі).</p>
<p>У кожного із нас тепер своє життя…<br />
Так буде увесь час, до певного моменту.<br />
Та прийде і до тебе нестримне каяття,<br />
Коли усе твоє оцінять у два центи.</p>

<div>




</div>

<p>Ти пригадай мене. Я вибачу за все.<br />
І навіть стану твоїм найкращим другом.<br />
А зараз я іду. Хай вітер віднесе<br />
Мого тобі листа. І вже тоді хтось другий</p>
<p>Кохатиме мене. А я усе життя<br />
Чекатиму, що ти наважишся сказати:<br />
«Без тебе, моя мила, все йде у небуття.<br />
Що не цінив – то вже назавжди втратив».</p>

<div></div>