<strong>Микола Вінграновський – Будеш, мати, мене зимувати</strong>
<p>Будеш, мати, мене зимувати,<br />
Будеш мати мене коло хати,<br />
Будеш мати мене коло хати…</p>
<p>Ходить полем мій кінь вороненький,<br />
Ходить полем мій кінь молоденький,<br />
Ходить полем коник молоденький…</p>

<div>




</div>

<p>Будеш, коню, мені воювати,<br />
Будеш, коню, собі долю мати,<br />
Будеш, коню, собі волю мати…</p>
<p>А ти, мати, мене та від хати,<br />
Будеш, мати, мене проводжати,<br />
Мене проводжати та не забувати…</p>
<p><em>1963</em></p>

<div></div>