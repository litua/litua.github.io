<strong>Іван Франко – «Бувають хвилі – серце мліє…»</strong>
<p>Бувають хвилі – серце мліє<br />
І скорбних мислей рій летить,<br />
Мов чорна хмара небо криє<br />
І грім у хмарі гуркотить.<br />
І поглядом німої злоби<br />
Гляджу на небо й світ живий<br />
І жду, що з земної утроби<br />
Ось-ось прорвесь огонь страшний<br />
І вмить спалить всю землю тую<br />
З всіма неправдами її,<br />
Перелама хаос твердую<br />
Шкарлущу скріплої землі…<br />
І, наче золото в горнилі,<br />
Сей світ очиститься зовсім,<br />
І чиста, в невечерній силі,<br />
Засяє правда й воля в нім.</p>

<div>




</div>

<p>2 апреля 1880</p>

<div></div>