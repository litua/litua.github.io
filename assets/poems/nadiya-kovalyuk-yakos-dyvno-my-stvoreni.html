<strong>Надія Ковалюк – Якось дивно ми створені,- люди…</strong>
<p>Якось дивно ми створені,- люди:<br />
Уникаємо слова “добро”,<br />
Боїмося його, як отрути…<br />
Ми все щастя шукаєм свого.</p>
<p>Та існують в житті якісь речі,<br />
Що збагнути не можемо всі…<br />
І нервово сутулячи плечі –<br />
Залишаємось на самоті.</p>
<p>Знову душу ховаєм за грати,<br />
Бо відкриєш – розтрощать ущент.<br />
І доводиться “соло” співати,<br />
Не знаходячи вдалий “дует”</p>
<p>Не зустрівши щасливої долі,<br />
Не зберігши себе від невдач,-<br />
Кам”яніємо серцем поволі,<br />
І черствіє душа, як калач.</p>

<div>




</div>

<p>Якось так і розходяться люди,<br />
Не збагнувши, яка в кого роль.<br />
А хотілось би просто відчути,<br />
Та не знаємо ми наших доль.</p>
<p>Виявляється, доля – від Бога,<br />
Та для когось її не знайшлось.<br />
Хай же вистачить сили для того,<br />
Щоб зробити щасливим – когось!</p>
<p>Із життям – закружляємо танго,<br />
Не рахуймо помилок і втрат!<br />
Повернеться добро бумерангом!<br />
Щасливішими станем в стократ!</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>