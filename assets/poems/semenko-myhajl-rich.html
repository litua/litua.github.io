<strong>Семенко Михайль – Річ </strong>
<p>Я хтів щоб не розуміли люди<br />
щоб з мене завше сміялись<br />
щоб замість привітання бачив тільки<br />
простягнуто-презирливий палець<br />
всі вони такі малі їх так багато<br />
я сам<br />
про них думаєш<br />
думки заполонили<br />
сплелись почування<br />
і їх так багато<br />
я сам<br />
тому веселий<br />
журний<br />
очі мої багато бачать<br />
крові нерви всі<br />
дотикаюсь до речей тайну чую<br />
прочуваю дихання<br />
дихає кожна річ<br />
я сам<br />
хтів щоб не розуміли люди<br />
щоб з мене сміялись<br />
щоб не казали що я сфінкс<br />
щоб був такий немудрий як вони всі<br />
їх так багато<br />
я сам.</p>

<div>




</div>

<p>7. V. 1914. Київ</p>

<div></div>