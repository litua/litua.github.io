<strong>Семенко Михайль – Інтерференція </strong>
<p>Кохання, кохання —<br />
Що за штукенція?<br />
Молекул, атомів прочування,<br />
Одухотворена інтерференція.</p>

<div>




</div>

<p>Заздрість, заздрість —<br />
Що за оказія?<br />
Ніч, убивча безпорадність,<br />
Глуха, жорстока Азія.</p>
<p>Обоє — вмісці. Щасливі — вмісці!<br />
Цілують ноги!<br />
Що за вакханалія при розкладаючім місяці?<br />
Психопатолоґія!</p>
<p>16. IV. 1917. Владивосток</p>

<div></div>