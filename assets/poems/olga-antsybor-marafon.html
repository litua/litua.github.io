<strong>Ольга Анцибор – Марафон</strong>
<p>Як же хочеться відпочити,<br />
Вранці вимкнути телефон<br />
Хоч ненадовго зупинити<br />
Нескінченний життя марафон.</p>
<p>Все біжу кудись, поспішаю<br />
Наздогнати удачі мить,<br />
Вже у мене снаги немає<br />
І змордоване серце болить.</p>

<div>




</div>

<p>Озирнутись би, зупинити<br />
Серця стомленого танок,<br />
По ранковій росі ходити,<br />
Із волошок плести вінок.</p>
<p>Жити весело і розмірено<br />
І спокійною бути завжди,<br />
І щоб щастя було неміряно<br />
І ні крапельки щоб біди.</p>
<p>Я задумалась, я замріялась<br />
Навіть вимкнула телефон.<br />
Та раптово туга навіялась,<br />
Бо життя моє – марафон.</p>

<div></div>