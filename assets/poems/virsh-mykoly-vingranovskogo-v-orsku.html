<strong>Микола Вінграновський – В Орську</strong>
<p>Не ти сидів тут, богом битий,<br />
Не ти орав слізьми Орю,<br />
Тут цар сидів, очима бликав,<br />
Царі отут ноздря в ноздрю.</p>

<div>




</div>

<p>Сиділи, шевкали з Раїма,<br />
Ловили бліх — піски й блохва…<br />
Прийшла з неволі Україна<br />
Й тебе на волю повела.</p>
<p>На вольну волю вільну всюди,<br />
Й тебе побачивши отак,<br />
Сказали землі, води, люди: —<br />
Віднині бог наш — бог-кріпак.</p>
<p><em>1981</em></p>

<div></div>