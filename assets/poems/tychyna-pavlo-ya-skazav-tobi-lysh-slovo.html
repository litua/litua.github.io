Тичина Павло – Я сказав тобі лиш слово…<p>Я сказав тобі лиш слово —<br />
Вколо ж шум який піднявся:<br />
В небі сонце задзвеніло,<br />
Гай далекий засміявся.<br />
Подививсь я в твої очі.<br />
Стиснув руку в любій муці.<br />
Білі гуси ген за ставом<br />
Розлетілися по луці…<br />
Заглянув я в твою душу.<br />
До серденька притулився.<br />
Бачу — вишні розцвітають.<br />
Чую — тихий спів полився.<br />
Ах, це десь весна танцює,<br />
Розтопивши білу кригу! —<br />
Переповнений любов’ю,<br />
Я одкрив кохання книгу.</p>

<div>




</div>

<p>[1913-1914]</p>
<p>автор: <strong><a href="http://onlyart.org.ua/?page_id=4906">Тичина Павло</a></strong></p>

<div></div>