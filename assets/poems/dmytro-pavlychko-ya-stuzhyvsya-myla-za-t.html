<strong>Дмитро Павличко – “Я стужився мила, за тобою…” </strong>
<p>Я стужився мила, за тобою,<br />
З туги оберувся мимохіть<br />
В явора, що, палений журбою,<br />
Сам один між буками стоїть.</p>
<p>Грає листя на веснянім сонці,<br />
А в душі – печаль, як небеса.<br />
Він росте й співає явороньці,<br />
І згорає від сльози роса.</p>

<div>




</div>

<p>Сніг летить колючий, ніби трина,<br />
Йде зима й бескидами гуде.<br />
Яворові сниться яворина<br />
Та її кохання молоде.</p>
<p>Він не знає, що надійдуть люди,<br />
Зміряють його на поруби,<br />
Розітнуть йому печальні груди,<br />
Скрипку зроблять із його журби.</p>
<p>***</p>

<div></div>