Іван Андрусяк – Каїн (фраґменти з поеми)<p>* * *<br />
<em>(заспів)</em></p>
<p>яворова річейка<br />
золота кладойка<br />
зійди свароже<br />
ясен стежиною<br />
тай до господойки</p>
<p>калачі медові<br />
терпке вино<br />
куштуй свароже<br />
трути ялової<br />
зілля пекучого</p>
<p>м’яка подушейка<br />
білейка постіль<br />
воснеси свароже<br />
гілку шипшини<br />
на світел престол</p>
<p>* * *</p>
<p>доки лебідка гралася небо захмарило<br />
доки небо захмарило земля змарніла<br />
на чотири сторони світу лицем повернусь<br />
відшукаю ознаки півночі на жасминовій гілці</p>
<p>хто тебе погойдає хто тебе одіпре<br />
пливе у човні голубка молитву читає<br />
врізати палець боляче і не врізати боляче<br />
немає на тверді бога бог на небо утік</p>
<p>* * *</p>
<p>ми однієї крові<br />
я і бог</p>
<p>холодно питатися<br />
про матіолу<br />
обітована земля<br />
не прийме обітниці</p>
<p>два брати<br />
як два полюси<br />
снігом заметені</p>
<p>я люблю тебе брате<br />
бо ти його любиш</p>
<p>я люблю тебе<br />
бо його ненавиджу</p>
<p>* * *<br />
(молитва Каїна)</p>
<p>отче наш<br />
що єси на небі<br />
а не на землі<br />
хай святиться ім’я твоє</p>
<p>ти дарував рай<br />
матері моїй<br />
ти дарував плоть<br />
синам твоїм</p>
<p>ти дух наш бентежний<br />
і хліб наш насущний</p>
<p>кров’ю твоєю<br />
що моїм венам передана<br />
заклинаю тебе<br />
вернися</p>
<p>я агнець твій<br />
а ти мій пастух<br />
кладу себе на жертовник<br />
вернися</p>
<p>і вперше<br />
і втруге<br />
і втретє<br />
і во віки віків</p>
<p>вернись</p>
<p>* * *</p>
<p>коли<br />
у втомлене шатро<br />
не ти приходиш а<br />
субота</p>
<p>коли не можна робити<br />
навіть обрізання<br />
овнам братового стада</p>
<p>я піду тебе<br />
шукати</p>
<p>розступіться сторожі<br />
батька мого саваота<br />
дайте дорогу патрицію<br />
з лона євфрата і тігра</p>
<p>(пливе у човні голубка<br />
молитву читає)</p>
<p>* * *</p>
<p>гніздяться птахи<br />
рояться шершні<br />
шеренги<br />
рояться на вільхах</p>
<p>розімкнути б це лоно<br />
посіяти зерна добірні<br />
тут приживеться пшениця</p>
<p>розігнати отари<br />
розчистити ліс<br />
і запліднити матір</p>
<p>богом стати<br />
легко</p>
<p>* * *</p>
<p>це<br />
море шипшини<br />
на схилі зачаття<br />
гнучких безіменних рослин</p>

<div>




</div>

<p>це<br />
небо<br />
роздерте на клапті<br />
провинами глоду<br />
нроджує<br />
воду</p>
<p>а ти<br />
не дивись<br />
не дивись<br />
не дивись</p>
<p>на камінь<br />
принесений з гір арарату</p>
<p>на струпі могили<br />
візьми його в руки<br />
і винеси</p>
<p>благослови яриле<br />
взяти брата на вила</p>
<p>рожанице мати<br />
поможи поховати</p>
<p>а приспи-ко лелю<br />
мою душу хмелем</p>
<p>сніг паде босоногий<br />
сніг</p>
<p>* * *</p>
<p>що народиться<br />
мамо<br />
від наших любощів</p>
<p>хрест на тобі<br />
хрест на мені<br />
хрест на вікні</p>
<p>мічені<br />
м і ч е н і<br />
мі<br />
че</p>
<p>ні-і-і…</p>
<p>білі мухи<br />
нале тіли<br />
білі міхи<br />
тіні білі</p>
<p>лови бога за хвіст тепер я бог а ти леліт<br />
ти чого прилетіла тебе нема<br />
тебе ніхто не стврював я творець а ти<br />
потвора повторюй за мною</p>
<p>що я хочу потрапити до кламма ти знаєш що ти мені в цьому нічим допомогти не можеш і що мені доведеться домагатися доцьо своїми силами ти також знаєш а що мені досі нічого не вдалося ти бачиш невже мені треба переповідати всі даремні спроби і без того надто принизливі для мене і тим самим принижуватись удвічі невже хвалитись як я мерзну на підніжці кламмівських саней марно чекаючи його цілий день</p>
<p>ісаак породив якова<br />
яків породив саві<br />
сава породив петра<br />
петро породив гаврила<br />
гаврило породив данила<br />
о яке великанське кровозмішання</p>
<p>* * *<br />
(монолог Геї)</p>
<p>муже мій муже<br />
вернись додивись<br />
на рай твій страшний</p>
<p>один убитий<br />
другий божевільний<br />
третього<br />
оскверненого<br />
в утробі ношу</p>
<p>оргія глоду і каменя<br />
царство сина твого<br />
на тисячу літ</p>
<p>кров на тобі<br />
кров на мені<br />
кров на вікні</p>
<p>я вже не єва<br />
я<br />
вже</p>
<p>не</p>
<p>є…</p>
<p>* * *<br />
(епілог)</p>
<p>або мені<br />
легшає</p>
<p>або світ<br />
божевіліє</p>
<p>відсвіт загублених візій<br />
і хрест над могилою брата<br />
давно відцвіли</p>
<p>гусне морок<br />
рептильної ери</p>
<p>повільно<br />
вмирає риба</p>
<p>* * *</p>
<p>а може я<br />
помилився<br />
?</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>