<strong>Олена Довганюк – Трохи боляче мені,ну і нехай…</strong>
<p>Трохи боляче мені,ну і нехай.<br />
Піду я далі від очей – стражданню край.<br />
Втечу від душ гнилих подалі<br />
І у тиші<br />
Я писатиму в печалі<br />
Свої вірші.</p>
<p>Утечу від долі даної одної,<br />
І з собою наодинці у спокої<br />
Я згадавши все заплакать знову мушу<br />
І пролить усім на очі свою душу.<br />
Ту слабку,м’яку й вразливу серцевину,<br />
Ту одну приховану в мені частину,<br />
Що безжально доля раз у раз карає,<br />
Що з реальності весь час тікає.</p>

<div>




</div>

<p>Чому так ріже,що давно пройшло?<br />
У інших пройде – в мене залишиться.<br />
Й минуле,що з життя мого пішло<br />
Із пам’яттю навряд чи розлучиться.<br />
Мовчатимуть вуста,як змовкли й нині,<br />
І хай там що творилось всередині,<br />
І хай би як світ зовні не мінявся,<br />
Однаковий у мені він залишався.</p>
<p>Та хтозна,ще може зміниться усе.<br />
В який куток життя нас доля занесе<br />
Ні побачити не можна,ні відчути,<br />
Лиш страждальний крик душі почути.<br />
Й розриватимуть до крові ті думки<br />
І перетворяться слова в рядки<br />
І стане мені знову трохи легше,<br />
Думок все більше,а вже слів все менше.</p>
<p>(с) Мілена</p>
<p>25.02.2013</p>

<div></div>