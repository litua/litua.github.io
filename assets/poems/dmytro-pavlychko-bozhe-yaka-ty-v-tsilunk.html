<strong>Дмитро Павличко – “Боже, яка ти в цілунку глибока…” </strong>
<p>Боже, яка ти в цілунку глибока,<br />
Наче безодня в тремтячій сльозі<br />
Із всевидющого божого ока!<br />
Боже, яка ти в торканні спрагненна,<br />
Наче пустеля, що мріє в пісках<br />
Про океану рухливі рамена!<br />
Боже, яка ти в коханні пестлива,<br />
Наче той вітер вівсяний, що спить<br />
В полі, коли починаються жнива!</p>

<div>




</div>

<p>***</p>

<div></div>