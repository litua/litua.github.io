<strong>Ольга Анцибор – Вчительці</strong>
<p>Дорога Мотроно Миколаївно,<br />
Незабутня вчителько моя.<br />
Це до Вас, моя кохана ластівко,<br />
Серцем і душею лину я.</p>
<p>Я прийшла подякувати щиро<br />
За прекрасний благородний труд.<br />
Зичу Вам здоров’я, щастя, миру,<br />
Правнуки щоб народились тут.</p>

<div>




</div>

<p>Ми самі уже життям побиті,<br />
Фарбою маскуєм сивину,<br />
Та для Вас ми завжди милі діти,<br />
З Вами зустрічаємо весну.</p>
<p>Хай цих весен буде ще багато,<br />
Хай буяє літо за вікном,<br />
Хай приходять учні у цю хату,<br />
Дякують Вам щиро знов і знов.</p>
<p>За дитинство радісне, щасливе,<br />
За науку точну Вам уклін.<br />
Тож живіть, голубко наша сива,<br />
Сотню літ на радість нам усім.</p>

<div></div>