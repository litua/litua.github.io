<strong>Павло Мовчан – “Від листопаду вседенного…” </strong>
<p>Від листопаду вседенного,<br />
від неба надто голубого,<br />
від яблука — така студінь,<br />
що, наче кригу, власну тінь<br />
б’єш закаблуком — і дзвенить…<br />
Яка холоне жовта мить!<br />
В бадиллі жил, в загуслій крові,<br />
в очах — дрімає жар любові,<br />
а в голосі — густі меди…<br />
Сніги, о доле, відведи!<br />
Листки на дзеркалі води<br />
відтінюють глибокий холод<br />
і свідчать: ти був молодим,<br />
неначе клен, що згас поволі.</p>

<div>




</div>

<p>***</p>

<div></div>