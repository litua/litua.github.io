Сосюра Володимир – Осінь<p>Облітають квіти, обриває вітер<br />
пелюстки печальні в синій тишині.<br />
По садах пустинних їде гордовито<br />
осінь жовтокоса на баскім коні.</p>
<p>В далечінь холодну без жалю за літом<br />
синьоока осінь їде навмання.<br />
В’яне все навколо, де пройдуть копита,<br />
золоті копита чорного коня.</p>

<div>




</div>

<p>Облітають квіти, обриває вітер<br />
пелюстки печальні й розкида кругом.<br />
Скрізь якась покора в тишині розлита,<br />
і берізка гола мерзне за вікном.</p>
<p>1938</p>
<p>автор: <strong><a href="http://onlyart.org.ua/?page_id=8276">Сосюра Володимир</a></strong></p>

<div></div>