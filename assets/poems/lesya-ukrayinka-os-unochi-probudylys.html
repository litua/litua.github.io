<strong>Леся Українка – «Ось уночі пробудились думки…»</strong>
<p>Ось уночі пробудились думки:<br />
«Спиш?» – мені крикнули і залюбки<br />
кров мою пить почали, як вампіри…<br />
П’ють без ваги, без жалю і без міри…<br />
Ось налетіла одна промениста,<br />
як метеор, безпричальна, ветвиста<br />
і пролетіла… її не спинить…<br />
Чую, що погляд мій гостро зорить,<br />
пильно пронизує темряву чорну, –<br />
не подолати її необорну!<br />
Думка пролинула, зсунулась тьма,<br />
ось уже ясної й сліду нема…<br />
Тільки даремно горять мої очі:<br />
тьму освітити немає в них мочі…<br />
Темно… Ох, мучать як думи-вампіри!<br />
Годі, лишіть! всею силою віри<br />
я узброяюсь тепер проти вас,<br />
слушний, бажаний настав тепер час.<br />
Вірю я в правду свого ідеалу,<br />
і коли б я тую віру зламала,<br />
віра б зламалась у власне життя,<br />
в вічність розвитку і в світу буття,<br />
в вічність матерії, в світу буття.<br />
власним очам я б не вірила й слуху,<br />
я б не впевнялась ні тілу, ні духу.<br />
Се ж бо для віри найвищая міра!<br />
Думка питає: «І віра та щира?»</p>

<div>




</div>

<p>3.12.1905</p>

<div></div>