<strong>Микола Хвильовий – На позиції</strong>
<p>Які простори<br />
— Буревій!<br />
Іде із лісу<br />
— Буревій!<br />
І сосни на узліссі стогнуть.<br />
Рішуча ніч — і буде морок,<br />
і упаде на груди стріл,<br />
і відгукнуться Трансільванські гори.<br />
Шляхи в тривозі (без шляхів).<br />
А тут — потоки, бук,<br />
потоки, бук,<br />
бук!<br />
— Так монотонно із-за дроту<br />
…прокинувсь вартовий<br />
…Які простори<br />
— Буревій!<br />
Іде із лісу<br />
— Буревій!<br />
І сосни на узліссі стогнуть.<br />
Рішуча ніч — і буде морок,<br />
і упаде на груди стріл,<br />
і відгукнуться Трансільванські гори.</p>

<div></div>