<strong>Іван Франко – «Лице небесне прояснилось…»</strong>
<p>Лице небесне прояснилось<br />
І блиском розкоші займилось,<br />
Надії рум’янцем паліє –<br />
Мені в тюрмі аж серце мліє.<br />
Нараз в безмірному просторі,<br />
Мов парус на далекім морі,<br />
Маленька хмарка виринає<br />
І звільна, стиха надпливає.<br />
Щось в ній мутиться і трепече,<br />
Немов у серце молодече<br />
Ввірветься думка сумовита,<br />
Тривоги хмаркою вповита.<br />
Та промінь сонця гнеть зцілує<br />
З лиця небес хмаринку тую,<br />
Лиш на рісницях золотистих<br />
Дві-три краплиночки зависли.<br />
О небо, кришталеве море,<br />
Що защеміло в серці твоїм<br />
В тій хвилі? Чи землі дрібної<br />
Велике, непроглядне горе?..</p>

<div>




</div>

<p>29 марта 1880</p>

<div></div>