<strong>Герасим’юк Василь – Хтось грає за лісом на скрипці…</strong>
<p><em>Іванові Остафійчуку</em></p>
<p>Хтось грає за лісом на скрипці. Спасіте його.<br />
Чи скрипку з-за шраліса чути?<br />
Та швидше з могили.<br />
То вічний був ліс.<br />
В тому лісі потоки шуміли.</p>
<p>Вони відійшли в свою землю до роду свого.<br />
Ми всі з того лісу. Нас тяжко шукав сатана.<br />
Ми вийшли з потоків і впали з потоками<br />
в праліс.</p>

<div>




</div>

<p>Вони не дали нам піднятись,<br />
там риба кусалась,<br />
а в плесах, у курбалах Бог визирав —<br />
як з вікна.</p>
<p>Ви чуєте скрипку. Уперше з-за праліса чуть.<br />
Лякає та музика тиха при лісі німому.<br />
Він вибавив нас.</p>
<p>В наших жилах шумить його лють.<br />
Та скрипку вже чути. Заграла. Бере по одному.</p>

<div></div>