Юлія Кириленко – До матері…<p>Коли посріблить сивина твої вже скроні,<br />
Далекі спогади у зморшках оживуть,<br />
Я міцно-міцно стисну у долонях<br />
Ті руки, що лише тепло несуть.<br />
Їх поцілую – й очі засіяють,<br />
Тихенько спуститься усмішка на уста…<br />
У цілім світі кращого немає,<br />
Ніж материнська заповідна доброта.<br />
Із першим подихом народжується в серці,<br />
У кожнім погляді усе життя вона,<br />
Наповнює до дна в душі озерце,<br />
І незміренна в неї глибина.<br />
Моя матусю, серденька перлина,<br />
Одна сльоза з очей твоїх – й життя віддам,<br />
В хвилини щастя і в лиху годину<br />
Твої обійми – то священний храм,<br />
Твої слова – то мудрості склепіння,<br />
Одна порада краща сотні книг,<br />
Я Божого молю благословіння,<br />
Аби вогонь в твоєму серці не затих,<br />
Щодень з молитвою про тебе я лягаю,<br />
Світанок будить думкою про те ж,<br />
Для тебе виплачу всі сльози аж до краю,<br />
Бо лиш твоя любов не звідала ще меж.<br />
Я світ пройду, а ти лиш будь зі мною,<br />
Печаль твої не змучить більш уста,<br />
І старість хай обходить стороною,<br />
Хіба ж то вік, коли нема ще й ста.<br />
Молю, живи у кожному світанку,<br />
За мною так ні в кого не болить,<br />
Для нас з тобою не бува останку,<br />
Нам поруч ще віками жить і жить.</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>