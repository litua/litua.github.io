Олек Ніколассон – Я прожив цілу сотню життів…<p>Я прожив<br />
цілу<br />
сотню життів:<br />
в літню спеку від сонця<br />
мене<br />
ховали<br />
Вінтерфелла стіни високі,<br />
товсті,<br />
давні башти,<br />
крипти у темних підвалах.<br />
А коли, навпаки, сніги мели<br />
наче в тому ролику «Фрозен Трона»,<br />
я заходив<br />
у гамірні «Три мітли»<br />
разом з Гаррі, Роном і Герміоною.<br />
І коли<br />
хотілось<br />
рубанути з плеча,<br />
і лишитись без імені,<br />
дому,<br />
боргу,<br />
мене радісним тріском<br />
вогонь стрічав<br />
в головній<br />
залі<br />
Каер Морхена.<br />
А коли світанок яскраво горів<br />
з-за обрію<br />
краєм<br />
сонця<br />
надщербленим,<br />
Волинкар біля Воріт Зорі<br />
мене вітав<br />
вітром у вербах.</p>

<div>




</div>

<p>Так минали роки:<br />
з їх імли<br />
випливали нові люди,<br />
лиця,<br />
і зникали друзі,<br />
та ці – не йшли,<br />
залишаючись<br />
на<br />
полицях.</p>
<p>автор: <strong>Olek Nikolasson</strong></p>
<p></p>

<div></div>