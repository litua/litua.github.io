<strong>Дмитро Загул – ІІІ. SIC TRANSIT</strong>
<p>На європейському цвинтарі<br />
погасили ліхтарі;<br />
Заграла на своїй гітарі<br />
Скажена кров в німій отарі,<br />
Здригнулись вівчарі.<br />
На європейському цвинтарі<br />
погасли ліхтарі…<br />
Прийшла година лютій карі,<br />
в руїнах вівтарі.<br />
Поблідли жемчуги в тіарі…<br />
Заграли блискавиці в хмарі,<br />
Заплакали царі…<br />
На європейському цвинтарі<br />
в руїнах вівтарі.</p>

<div>




</div>

<p>ПОЗА ЗБІРКАМИ. POESIA MILITANS</p>

<div></div>