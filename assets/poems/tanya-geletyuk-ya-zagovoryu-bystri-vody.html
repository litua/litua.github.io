<strong>Таня Гелетюк – Я заговорю бистрі води</strong>
<p>А з перлин зберу любов,<br />
Сплету шовковими нитками.<br />
І візерунки золоті<br />
Повишиваю вмілими стібками.<br />
На білім-білім полотні<br />
Засяє ясно вмите сонце,<br />
І зацвіте у полі мак<br />
Й лілеї в мами під віконцем.<br />
Запахне рута і полин,<br />
Терпка калина запалає,<br />
І при вечірній при зорі<br />
Десь журно коник заспіває.<br />
Упадуть зорі у сади<br />
В пахучі жовті трави…<br />
Я поведу тебе туди<br />
І я навчу тебе кохати…<br />
Вуаль з зірок, серпанок – місяць,<br />
З блідого сяйва одяг мій,<br />
А у косах троянди білі,<br />
А у руках вінок із мрій.<br />
Я заговорю всіх пташок,<br />
Я заговорю бистрі води,<br />
Глухі ліси й пусті гаї,<br />
Близькі й далекі броди.<br />
Тобі нашепче осока,<br />
Тобі вітри розкажуть в полі<br />
Про мене, погляд і уста,<br />
Мої подруженька тополі…<br />
І не сховатися тобі<br />
На болотах і на долинах<br />
Я та, що дасть тобі життя<br />
І подарує крила!</p>

<div></div>