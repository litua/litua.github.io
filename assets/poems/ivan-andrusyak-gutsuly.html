Іван Андрусяк – Гуцули<p>Ми лишилися там, де осінній туман.<br />
Нас ніколи нема. Нас давно вже не буде.<br />
І Говерла-гора, і гора Піп-Іван<br />
обернулися в будень,<br />
у будень, у будень…</p>
<p>ПорозПисаний Камінь свавіллям імен,<br />
за якими пітьма, за якими провалля.<br />
Ми лишилися там, де простуджений день —<br />
як розсерджений кальвін.</p>

<div>




</div>

<p>Нам кричить вже не горлом а раною світ,<br />
але що нам до світу і що нам до істин.<br />
Ми лишилися там. Наші долі криві,<br />
як дорога на Пістинь.</p>
<p>Нас чекали Сорбонни, а нам — аби плоть.<br />
Не химера, не мрія…<br />
Ми лишилися там, де ридає Господь.<br />
І мовчить Гуцулія.</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>