<strong>Павло Глазовий – Зальотник</strong>
<p>У суді про аліменти справу розбирають.<br />
— Скільки з жінкою жили ви? — Панаса питають.<br />
Той стоїть у гордій позі, крутить головою<br />
І запитує нахабно:<br />
— З чийою? З мойою? —<br />
Молодий суддя скривився і насупив брови:<br />
— Не з “мойою”, а з <i>“моєю”</i>. Не калічте мови. —<br />
Тут Панас підбіг до столу, глянув на два боки<br />
І шепнув судді тихенько:<br />
— З вашою — два роки.</p>

<div></div>