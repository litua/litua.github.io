<strong>Семенко Михайль – Вагоновод </strong>
<p>Я з Вами розстанусь і буду десь в Чікаго<br />
чи Мельбурні<br />
І там капризна доля може зв’ести нас.<br />
Я буду вагоноводом на трамваї,<br />
улиці будуть димні і хмурні —<br />
І раптом я зобачу між пасажирів Вас.</p>

<div>




</div>

<p>Ви скинете очима, і я спостережу, як<br />
здригнуться кутики Ваших губ.<br />
Ви пригадаєте Владивосток і зробите рух щось<br />
вимовить,<br />
ніби в вагоні для нас немає нікого.<br />
Я змагаюсь, щоб не заплющити очі… Але<br />
у нас не виникне розмови про колись<br />
омріяний шлюб,<br />
Бо вагоноводові розмовляти забороняється<br />
строго.</p>
<p>11. XI. 1916. Владивосток</p>

<div></div>