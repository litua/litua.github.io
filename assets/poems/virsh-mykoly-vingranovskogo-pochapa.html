<strong>Микола Вінграновський – Почапали каченята…</strong>
<p>Почапали каченята<br />
та по чаполоті,<br />
каченята-чапенята:<br />
сухо нам у роті.</p>
<p>В білих льолях сплять лілеї,<br />
чапленя на чатах.<br />
Ці лілеї — дрімолеї,<br />
а ми — каченята!</p>

<div>




</div>

<p>Свого дядька ми приспали,<br />
і тата, і маму,<br />
діда-качура поклали<br />
спати в красноталу.</p>
<p>А самі, хоч далеченько,<br />
чап<br />
по чаполоті<br />
до води, до водиченьки —<br />
сухо ж нам у роті!</p>
<p><em>1970</em></p>

<div></div>