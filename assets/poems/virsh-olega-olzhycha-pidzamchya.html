<strong>Ольжич Олег – Підзамчя</strong>
<p>Притулене тут під горою —<br />
Спокійне Підзамчя усе.<br />
Лиш вітер стрімкою рікою<br />
І хмари, і зорі несе.</p>

<div>




</div>

<p>В хатках порушаються люди,<br />
Ткачі, кушнірі, ковалі,<br />
Шукаючи щастя чи злуди,<br />
І чується запах землі.</p>
<p>Ні хмарам, ні зорям не вузько,<br />
Сповняючи вічний закон.<br />
І вишні набряклі галузки<br />
Вночі стукотять до вікон.</p>

<div></div>