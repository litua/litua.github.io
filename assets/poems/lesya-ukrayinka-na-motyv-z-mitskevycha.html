<strong>Леся Українка – На мотив з Міцкевича</strong>
<p>Я не кохаю тебе і не прагну дружиною стати.</p>
<p>Твої поцілунки, обійми і в мріях не сняться мені,<br />
В мислях ніколи коханим тебе не одважусь назвати;<br />
Я часто питаю себе: чи кохаю? – Одказую: ні!</p>
<p>Тільки ж як сяду край тебе, серденько мов птиця заб’ється,</p>

<div>




</div>

<p>Дивлюся на тебе й не можу одвести очей,<br />
І хоч з тобою розстанусь, то в думці моїй зостається<br />
Наче жива твоя постать і кожнеє слово s речей.</p>
<p>Часто я в думці з тобою великі розмови проваджу,</p>
<p>І світять, як мрія, мені твої очі, ті зорі сумні…<br />
Ох, я не знаю, мій друже, сама я не зважу, –<br />
Коли б ти спитав: «Чи кохаєш?» – чи я б тобі мовила: ні ?..</p>

<div></div>