<strong>Іван Франко – «Від того дня вже другий рік пройшов…»</strong>
<p>Від того дня вже другий рік пройшов.<br />
У чистім полі знов лежу я в горі,<br />
Гляджу на небо ясне… Надо мнов<br />
Знов плавле яструб в лазуровім морі.<br />
Обколесив, тепер шибнув стрілов…<br />
Отак і я простір думками порю,<br />
Та темно в нім, навіки мглов густов<br />
Закрила доля мою ясну зорю.<br />
Так темно, зимно! Наче серце стине,<br />
І думка в мізку, мов пилина, гине,<br />
І ворухнуть не можу я рукою,<br />
Коли спімну, що ні одно гаряче<br />
Дівоче серце не зітхне, не сплаче<br />
І не затужить нищечком за мною.</p>

<div>




</div>

<p>10 мая 1880</p>

<div></div>