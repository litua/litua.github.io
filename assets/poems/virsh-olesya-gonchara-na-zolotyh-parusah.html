<strong>Олесь Гончар – На золотих парусах</strong>
<p>Красуня задумана осінь<br />
Золоті паруси нап’яла.<br />
І сонце променем косим<br />
Мене протяло, мов стріла.</p>
<p>Із прекрасним на серці болем,<br />
Із осколком у серці ясним<br />
Я на кряж по камінню голім<br />
Лісом іду багряним.</p>

<div>




</div>

<p>Заберусь на саму вершину,<br />
Подивлюся — відомо куди!<br />
Немов невгамовному сину.<br />
Я серцю скажу: лети!</p>
<p>Крізь осінь оцю золотаву,<br />
Через кряжів гірських моноліт<br />
Лети у мою державу,<br />
В молодий мій стомовний світ.</p>
<p>І спитається осінь: хто це<br />
По горах стрімких та лісах<br />
Пролітає, прострілений сонцем,<br />
На моїх золотих парусах?</p>
<p><em>ЗО вересня 1945 р., Балатон</em></p>

<div></div>