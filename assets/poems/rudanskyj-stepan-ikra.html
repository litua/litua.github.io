<strong>Руданський Степан – Ікра</strong>
<p>Сидить москаль коло лави,<br />
Порох насипає.<br />
Аж підходить стара баба.<br />
«А що то?» — питає.<br />
«А что ж? Икра салдацкая,<br />
Став москаль брехати. —<br />
Вить с энтаво у нас, бабка,<br />
Выходют салдаты!..»<br />
«Почекай же, бісів сину, —<br />
Стара собі каже, —<br />
В мене живо ікра ваша<br />
У печі поляже!»<br />
І йно лихе москалину<br />
З хати одвинуло,<br />
Баба порох та до печі —<br />
Печі як не було!..<br />
«Чи ж не диво з москалями, —<br />
Баба промовляє,—<br />
І в ікрі ще москалина,<br />
А що виробляє?!»</p>

<div></div>