<strong>Леонід Кисельов – В зорянім серпневім павутинні…</strong>
<p>В зорянім серпневім павутинні<br />
Нап’яли блискуче полотно.<br />
Просто неба, у дворі правління<br />
Леніна показує кіно.</p>

<div>




</div>

<p>Чорно-білий фільм, але багряні<br />
Юрми, революція і рік.<br />
І до нас простує на екрані<br />
Невисокий літній чоловік.</p>
<p>Сто акторів вчилися гаркавить,<br />
Випинати груди-та дарма,<br />
Бо у справжній ленінській поставі<br />
Рис монументальності нема.</p>
<p><em>1968</em></p>

<div></div>