<strong>Павло Глазовий – Грішний піп</strong>
<p>Дяк попові молодому заявив: — Панотче,<br />
Грішні ви, бо дуже кодло любите жіноче. —<br />
Піп надуся: — Що за гріх тут? Я не розумію.<br />
Зараз я про це спитаю пресвяту Марію. —<br />
Став у церкві на коліна: — Скажи, божа мати,<br />
Чи попові можна діло з женщинами мати? —<br />
Дяк тим часом заховався за іконостасом.<br />
— Ні, не можна! — крикнув звідти солоденьким гласом.<br />
Піп подумав, що слова ті вимовив Христосик.<br />
— Не туди ти, — каже, — синку, тикаєш свій носик.<br />
Молочко ще не обсохло в тебе над губами.<br />
Я запитую не в тебе, а в твоєї мами.</p>

<div></div>