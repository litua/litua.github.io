Надя Ковалюк – Від тебе збожеволієш за мить<p>Від тебе збожеволієш за мить,<br />
моє минуле! Що ж ти серце краєш?<br />
Так хочеться туди,де не болить,<br />
де забуття здається справжнім раєм.</p>
<p>Сто кроків по гарячому піску<br />
і я вдихаю рай на повні груди.<br />
Корабликом картонним всю журбу<br />
у Чорне море відпускають люди.</p>
<p>І починають заново свій путь.<br />
А час разом із хвилями тікає,<br />
тут чайки із долонь його клюють<br />
і сіють за рожевим небокраєм.</p>
<p>Як дивно – скільки сили в цій воді,<br />
що найчерствішу душу захвилює,<br />
а ще дивніше – чайка на крилі<br />
відносить мою тугу за минулим.</p>

<div>




</div>

<p>Цікаво: по периметру води<br />
куди приплине мій життєвий човен?<br />
Нарешті я прощаюсь назавждИ<br />
з своїм минулим,та ніяк не з море</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>