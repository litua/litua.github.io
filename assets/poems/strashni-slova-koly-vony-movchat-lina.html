Страшні слова, коли вони мовчать – Ліна Костенко<p>Страшні слова, коли вони мовчать,<br />
коли вони зненацька причаїлись,<br />
коли не знаєш, з чого їх почать,<br />
бо всі слова були уже чиїмись.</p>
<p>Хтось ними плакав, мучивсь, болів,<br />
із них почав і ними ж і завершив.<br />
Людей мільярди і мільярди слів,<br />
а ти їх маєш вимовити вперше!</p>

<div>




</div>

<p>Все повторялось: і краса, й потворність.<br />
Усе було: асфальти й спориші.<br />
Поезія – це завжди неповторність,<br />
якийсь безсмертний дотик до душі.</p>
<p><strong><a href="http://onlyart.org.ua/?page_id=5118">вірші Ліни Костенко</a></strong></p>

<div></div>