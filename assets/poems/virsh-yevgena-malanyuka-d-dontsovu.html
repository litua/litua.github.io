<strong>Євген Маланюк – Д. Донцову</strong>
<p>Крик Ксенофонтових фаланг<br />
На подих простору і солі —<br />
І ось реве бурунний лан<br />
Рабом вітрила і бусолі.</p>

<div>




</div>

<p>І розгортається безкрай,<br />
І ширше — сапфірове коло.<br />
Грай, вітре, перемогу! Грай,<br />
Як пристрасть простір поборола,</p>
<p>Як обрії перемогла,<br />
І сказ стихій — в руках побіди.<br />
Ген майорить бузкова мла —<br />
За нею сплять скарби Тавріди.</p>
<p><em>23.02.1935</em></p>

<div></div>