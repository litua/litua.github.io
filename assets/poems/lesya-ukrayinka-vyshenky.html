<strong>Леся Українка – Вишеньки</strong>
<p>Поблискують черешеньки<br />
В листі зелененькім,</p>
<p>Черешеньки ваблять очі<br />
Діточкам маленьким.</p>
<p>Дівчаточко й хлоп’яточко<br />
Під деревцем скачуть,</p>
<p>Простягають рученята<br />
Та мало не плачуть:</p>

<div>




</div>

<p>Раді б вишню з’їсти,<br />
Та високо лізти,</p>
<p>Ой раді б зірвати,<br />
Та годі дістати!</p>
<p>«Ой вишеньки-черешеньки,<br />
Червонії, спілі,</p>
<p>Чого ж бо ви так високо<br />
Виросли на гіллі!»</p>
<p>«Ой того ми так високо<br />
Виросли на гіллі, –</p>
<p>Якби зросли низесенько,<br />
Чи то ж би доспіли?»</p>

<div></div>