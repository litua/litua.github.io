<strong>Юлька Гриценко – Про славу, квіти і псевдодрузів</strong>
<p>А що є слава? Світ ілюзій,<br />
Бурхливих оплесків букет,<br />
Широке коло псевдодрузів<br />
І псевдомрій буття гірке.</p>
<p>А що є слава? Море втіхи,<br />
Прийоми з квітами й вином,<br />
Де псевдодрузі псевдосміхом<br />
З чужих вершин зіткали дно.</p>

<div>




</div>

<p>А що є слава? Світло камер,<br />
Коктейль із фото та пліток,<br />
В який немитими руками<br />
Й тебе домішують шматок.</p>
<p>А що є слава? Тепле слово:<br />
Бажання щастя й вічних благ.<br />
Не плач, мала! Усе чудово!<br />
Сама хотіла жити так…</p>
<p><a href="http://onlyart.org.ua/?page_id=811">до віршів Юльки Гриценко</a></p>

<div></div>