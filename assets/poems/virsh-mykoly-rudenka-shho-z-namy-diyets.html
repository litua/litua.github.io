<p>Що з нами діється, коли трава<br />
У стрілку випинається з коріння<br />
І оживають квіткові дива —<br />
Сонцепоклонники від сотворіння?</p>
<p>Я змалечку живі слова збирав,<br />
Що розсипали пращури зелені —<br />
Неначе кров моя і соки трав<br />
Злились в невидимій астральній вені.</p>

<div>




</div>

<p>Отож, як тільки верби молоді<br />
На вітрі вчаться котики тримати —<br />
Я почуваюсь так, немов тоді,<br />
Коли. сестричку народила мати.</p>
<p><em>01.05.1981</em></p>

<div></div>