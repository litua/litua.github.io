Юрій Андрухович – Етюд серпня<p>серпень жарінь розпашілого глека<br />
жовто спахнули дахи і портали<br />
книга яку неуважно гортали<br />
раптом сліпучо заквітла мов спека</p>
<p>серпень ріка невимовне солодка<br />
плинуть будівлі старої сецесії<br />
чиста й тонка світляна поволока<br />
вкрила дерев полудневі процесії</p>

<div>




</div>

<p>серпень моя невблаганна ідилія<br />
теплого воску олійна держава<br />
вулиця скрипка соната неділя<br />
гостра як жала</p>
<p>тривожна</p>
<p>тужава</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>