<h3><strong>Катерина Кочетова – Вперше рік тому надіслала тобі листа…</strong></h3>
<p>Вперше рік тому надіслала тобі листа<br />
І чекала на відповідь, доки надія гріла.<br />
Мову серця мого ти тоді ще не читав,<br />
Тільки я за півроку для себе чужу відкрила.</p>

<div>




</div>

<p>Вже надходило безліч зізнань і ласкавих слів,<br />
Серед них відшукала й такі, що були від тебе,<br />
І гостріше стояло питання мені між рядків:<br />
Очі тої весни або очі кольору неба?..</p>
<p>Ти у цій боротьбі переможцем бути хотів,<br />
Пробудити в черговий раз у мені поетесу…<br />
Я готую конверти, от тільки нема листів:<br />
Ти ще пишеш мені, але на її адресу…</p>
<p><strong><em>23 квітня 2013</em></strong></p>

<div></div>