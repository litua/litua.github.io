<strong>Микола Вінграновський – Моя молитва</strong>
<p><em>З Ніколоза Бараташвілі</em></p>
<p>Отче небесний, син твій спокушений,<br />
Утихомир мої страсті земні.<br />
Погляд мій спалений, подих мій здушений,<br />
Я в небезпеці, страшно мені.</p>
<p>Виведи з відчаю крихту надії!<br />
Сам не вберігсь непогрішний Адам:<br />
В хтивім бажанні він гріх заподіяв,<br />
Райську красу за бажання віддав.</p>

<div>




</div>

<p>Світло життя, я в глибокій зажурі,<br />
Вилікуй в серці болі біди<br />
І порятуй мого човна від бурі,<br />
В тиху причалість його заведи.</p>
<p>Ти, серцезнавцю, вовіки і нині<br />
Знаєш ти все на дорозі людській,<br />
Прошу: прости по своїй благостині<br />
Всі недомовки в молитві моїй.</p>
<p><em>1969</em></p>

<div></div>