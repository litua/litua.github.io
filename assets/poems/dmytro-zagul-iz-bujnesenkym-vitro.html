<strong>Дмитро Загул – “Із буйнесеньким вітром в погоні…”</strong>
<p>Із буйнесеньким вітром в погоні<br />
Я до милої ввечері біг, –<br />
Мов несли мене бистрії коні,<br />
Під собою не чуючи ніг.</p>

<div>




</div>

<p>Моє серце, як лист, затремтіло,<br />
Як в садочку побачив її, –<br />
А вона невесела сиділа<br />
І не глянула в вічі мені.</p>
<p>Лиш голівку склонила в долоні,<br />
Похилилась, як в лузі лоза,<br />
Задрижали устонька червоні,<br />
А по личку скотилась сльоза.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА ІІ”</p>

<div></div>