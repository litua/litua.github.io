Title
<p>Світ який — мереживо казкове!..<br />
Світ який — ні краю ні кінця!<br />
Зорі й трави, мрево світанкове,<br />
Магія коханого лиця.</p>
<p>Світе мій гучний, мільйонноокий,<br />
Пристрасний, збурунений, німий,<br />
Ніжний, і ласкавий, і жорстокий,<br />
Дай мені свій простір і неспокій,<br />
Сонцем душу жадібну налий!</p>

<div>




</div>

<p>Дай мені у думку динаміту,<br />
Дай мені любові, дай добра,<br />
Гуркочи у долю мою, світе,<br />
Хвилями прадавнього Дніпра.</p>
<p>Не шкодуй добра мені, людині,<br />
Щастя не жалій моїм літам —<br />
Все одно ті скабри по краплині<br />
Я тобі закохано віддам.</p>

<div></div>