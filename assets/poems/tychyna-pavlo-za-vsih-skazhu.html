Тичина Павло – За всіх скажу<p>За всіх скажу, за всіх переболію,<br />
я кожен час на звіт іду, на суд.<br />
Глибинами не втану, не змілію,<br />
верхів’ями розкрилено росту.</p>
<p>Ніколи так душа ще не мужала!<br />
Ніколи так ще дух не безумів!<br />
О дух ясний — без яду і без жала —<br />
давно ти снив? — а вже сучасний дій</p>
<p>всього мене обняв, здавив, напружив,<br />
і я встаю, нову вдихаю міць.<br />
Не мрію, ні, повіки я розмружив —<br />
іронія і гордість на лиці,<br />
іронія…</p>
<p>Товариство, яке мені діло,<br />
чи я перший поет, чи останній?<br />
Надівайте корони і йдіть,<br />
отверзайте уста…</p>

<div>




</div>

<p>Товариство, яке мені діло,<br />
чи я пізній предтеча, чи ранній?<br />
Удавайте пророків і йдіть,<br />
отверзайте уста…</p>
<p>Там за мною, за мною, за мною<br />
я не знаю, там скільки іде!<br />
Перед мене твердою ходою<br />
наступаючий день.</p>
<p>Там за мною, за мною, за мною<br />
і від плуга й від трудних станків.<br />
Перед мене щасливеє море,<br />
море голів…</p>
<p>Ну куди ж я піду після цього,<br />
ну куди ж я оглянусь на вас,<br />
коли сонце пронизує розум,<br />
сонце уста?</p>
<p>Я дійшов свого зросту і сили,<br />
я побачив ясне в далині.<br />
Товариство, яке мені діло,<br />
чи я перший, чи ні?</p>
<p>1922</p>
<p>автор: <strong><a href="http://onlyart.org.ua/?page_id=4906">Тичина Павло</a></strong></p>

<div></div>