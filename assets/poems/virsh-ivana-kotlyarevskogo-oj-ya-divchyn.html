<strong>Іван Котляревський – Ой я дівчина полтавка…</strong>
<p>Ой я дівчина полтавка,<br />
А зовуть мене Наталка.<br />
Дівка проста, некрасива,<br />
З добрим серцем, неспесива.</p>
<p>Коло мене хлопці в’ються<br />
І за мене часто б’ються.<br />
А я люблю Петра дуже,<br />
До других мені байдуже.</p>

<div>




</div>

<p>Мої подруги пустують<br />
І зо всякими жартують,<br />
А я без Петра скучаю<br />
І веселості не знаю.</p>
<p>Я з Петром моїм щаслива,<br />
І весела, й жартівлива,<br />
Я Петра люблю душею,<br />
Він один владіє нею.</p>

<div></div>