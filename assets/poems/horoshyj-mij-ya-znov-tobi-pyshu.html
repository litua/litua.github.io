Надя Ковалюк – Хороший мій, я знов тобі пишу…<p>Хороший мій, я знов тобі пишу<br />
В думках своїх чуттєві телеграми.<br />
У них- я зір із неба не прошу:<br />
Скажи мені, що буде далі з нами…</p>
<p>Колись ти перед вибором стояв<br />
Серед доріг, стежок і поворотів.<br />
Колись ти у минуле відступав, –<br />
До мене ж- залишалось десять кроків…</p>
<p>Я все пробачу…та не в тому суть…<br />
Що буде з нами-ми тепер не знаєм…<br />
І тільки зорі в небі не дадуть<br />
Забути час, який здавався раєм.</p>

<div>




</div>

<p>І він тоді зупиниться на мить:<br />
Відчуєш серцем мої телеграми,<br />
І душу, що за тебе так болить<br />
Можливо прочитаєш між рядками…</p>
<p>Чому, коли приходить каяття<br />
І наче в душу заганяє голку,-<br />
До тебе-прірва, розміром в життя?<br />
До мене ж-залишається пів кроку…</p>
<p>автор:<strong> Надя Ковалюк</strong></p>

<div></div>