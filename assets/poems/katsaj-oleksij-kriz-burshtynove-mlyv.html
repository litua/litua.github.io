<strong>Кацай Олексій – Крізь бурштинове мливо…</strong>
<p>Крізь бурштинове мливо<br />
ароматних обріїв<br />
сяють і зорь прожектори й ліхтарики атомів<br />
мерехтять з лоскотливих порожнеч<br />
навіки липневого медвяного неба<br />
світло якого речовиною прозоро згусло<br />
і ось повільною цівкою з губ тремтливих<br />
цебенять слова невідомі<br />
і спалахами розмальовані<br />
зорельоти різнокольорові<br />
вже плавно линуть на галявину</p>

<div>




</div>

<p>Я сплю обіруч вчепившися в галактику.</p>

<div></div>