<strong>Павло Глазовий – Мрія про море</strong>
<p>У Мартина жінка гарна ще й молодша вдвічі.<br />
Раз вона йому сказала, дивлячись у вічі<br />
І поклавши кучеряву на плече голівку:<br />
— Купи мені, Мартиночку, на курорт путівку. —<br />
Мартин губу закопилив і сказав суворо:<br />
— Та ти ж знаєш, що відпустка у мене не скоро.<br />
Такі речі, їй же право, аж слухати чудно.<br />
Тобі ж буде там без мене і скучно, і нудно.<br />
— А я, — каже йому жінка, — щоб нудьгу розвіять,<br />
Буду сидіть біля моря і про тебе мріять. —<br />
Мартин її приголубив: — Ах ти ж моя зоре!<br />
Сиди краще біля мене і думай про море.</p>

<div></div>