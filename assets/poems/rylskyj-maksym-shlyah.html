Рильський Максим – Шлях<p>Шлях без краю лежить… а над шляхом — імла,<br />
Шлях, камінням укритий, тернистий,<br />
І життя на той шлях вже мене посила.<br />
Чи дійду ж до кінця його чесний і чистий?<br />
Чи в знемозі впаду, притулюсь до землі<br />
І брехнею й неправдою вкриюсь,<br />
Чи дійду до мети з потом я на чолі<br />
І сльозами утіхи умиюсь?<br />
Як впаду і скажу, що не маю снаги,-<br />
Чи хто буде мене рятувати,<br />
Як почнуть кепкувать з мене злі вороги —<br />
Чи хто буде і з них кепкувати?<br />
Чи я сам одиноко і сумно піду,<br />
І зневірюсь в меті, і заплачу,<br />
А чи друзів таки на шляху тім знайду<br />
І надію і в інших побачу?!</p>

<div>




</div>

<p>1910</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>