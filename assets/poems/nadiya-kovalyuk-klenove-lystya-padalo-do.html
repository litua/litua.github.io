<strong>Надія Ковалюк – Кленове листя падало до ніг…</strong>
<p>Кленове листя падало до ніг,<br />
Ховаючи самотність сірих вулиць.<br />
На перехресті пройдених доріг<br />
Раптово наші долі розминулись…</p>
<p>Води багато витече з річок-<br />
І випадково я тебе зустріну.<br />
Багато з неба упаде зірок-<br />
Я підійду…тремтітимуть коліна…</p>
<p>І я тобі згадаю, бачить Бог,<br />
Що рідних душ-ніхто не залишає,<br />
І нашу ніч, розділену на двох,<br />
Яка ще досі серце моє крає.</p>

<div>




</div>

<p>Ти пригощав розлукою в ту ніч,<br />
Її до дна ми випили з тобою.<br />
Не варте було догорівших свіч<br />
Все те,що називали ми любов’ю…</p>
<p>Втрачає небо ще одну зорю<br />
І сипеться під ноги листя клена…<br />
Не переймайся…я …не підійду.<br />
Бо знаю-ти щасливий…і без мене…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>