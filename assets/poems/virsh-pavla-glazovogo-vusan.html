<strong>Павло Глазовий – Вусань</strong>
<p>— Ти чого це, — каже Клим вусаню Єгору, —<br />
То опустиш вуса вниз, то закрутиш вгору?<br />
— Вуса в мене, друже мій, це немов сигнали:<br />
Хочу випить — вуса вниз, випив — дибов стали.<br />
— Так сьогодні ти, браток, щось недодивився:<br />
Лівий в тебе догори, правий — опустився.<br />
— Це у мене теж сигнал, тільки нехороший.<br />
Означа він: пив би ще, та немає грошей.</p>

<div></div>