<strong>Микола Вінграновський – Що сама тоненька, як бриндуша…</strong>
<p>Що сама тоненька, як бриндуша,<br />
Бистроцвітна, як бриндуша, теж…<br />
Придушила душу й далі душиш,<br />
Дихать мені, диху не даєш-</p>

<div>




</div>

<p>Мало тобі, бачиш, тобі мало<br />
Рук моїх німих і не німих —<br />
Я божився, клявся я вокзалом<br />
Утекти, але втекти не міг.</p>
<p>Гоїв, гоїв, давні гоїв рани,<br />
Як нові димлять вже, наче дим, —<br />
На старі на золоті кайдани<br />
Молоденькі впали кайдани.</p>
<p><em>1982</em></p>

<div></div>