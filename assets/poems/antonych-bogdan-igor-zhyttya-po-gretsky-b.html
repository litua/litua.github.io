<strong>Антонич Богдан-Ігор – Життя по грецьки біос</strong>
<p>Овес, метелики і присяги коханців.<br />
Весна закрутить хмільно веретена травня.<br />
Лисиці, куни і дівчата вранці<br />
виходять мити очі в буйнолозих плавнях.</p>

<div>




</div>

<p>Годинник сонця квітам б’є години,<br />
і стулюються маки ввечері бентежно.<br />
Отак під небом недосяжним і безмежним<br />
ростуть і родяться звірята, люди і рослини.</p>
<p><em>29 березня 1935</em></p>

<div></div>