<strong>Петро Радейко – Веду розмову з серцем</strong>
<p>Веду розмову з серцем,<br />
Як мати з дитям в лоні.<br />
Воно живе, бо б’ється,<br />
Невгасно палить скроні.</p>
<p>І думка встелить душу –<br />
Я ляжу й подрімаю…<br />
Відтоді занедужав,<br />
Як я тебе кохаю.</p>
<p>Втираю сонно очі,<br />
А ти вже перед мене.<br />
Знов ясно серед ночі<br />
І почуття шалене</p>

<div>




</div>

<p>Урвало струни лірі.<br />
Ти вигострила косу,<br />
Я більш тобі не вірю.<br />
Те янголятко босе –</p>
<p>Тепер то янгол смерті…<br />
Коса твоя – зі сталі.<br />
Ти вміла щастя стерти,<br />
Зітри й мої печалі…</p>
<p><a href="http://onlyart.org.ua/?page_id=1201">до переліку віршів Петра</a></p>

<div></div>