<strong>Таня Гелетюк – Дві вічності</strong>
<p>Занадто свята, щоб тебе полюбити,<br />
Занадто свята, щоб жити мріями.<br />
Занадто праведна, щоб тебе бентежити<br />
Шаленими снами і довгими віями.<br />
Я зіграю на білих клавішах<br />
Мелодію спілої осені<br />
І очі твої заблищать<br />
Такі сірі і болем зморені.<br />
І тривожно уста розімкнуться<br />
І у подиві щось казатимуть,<br />
І руки білі і стомлені<br />
Ласки тремтливо чекатимуть.<br />
І повітря жахливо прокурене<br />
Буде зводити знову з розуму.<br />
Я вдихатиму дим сигаретний<br />
І отрута здурманить голову.<br />
І бажанням запахне так солодко –<br />
Це кохання дикі пахощі.<br />
І нестримні пориви вирвуться,<br />
Заморожені сховані радощі.<br />
І заплаче скрипка змучена<br />
В сотий раз мелодію вірності…<br />
В нас з тобою час необмежений!<br />
В нас попереду ще дві вічності!…</p>

<div></div>