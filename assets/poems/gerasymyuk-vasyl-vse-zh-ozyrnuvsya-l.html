<strong>Герасим’юк Василь – Все ж озирнувся ліс…</strong>
<p>Все ж озирнувся ліс —<br />
я вже й не кличу —<br />
спинився і стоїть.<br />
І я заснув…</p>
<p>Немовби хтось<br />
погладив<br />
по обличчю —<br />
отак я прокидатися забув.<br />
І все ж дано.<br />
І хай ця мить лукавить.<br />
Та що ця мить! — цей день,<br />
цей рік,<br />
цей вік.</p>

<div>




</div>

<p>І все ж<br />
мені повірить ліс.<br />
І навіть<br />
помолиться,<br />
як грішний чоловік.</p>
<p>Слова,<br />
які я чув і знав, які,<br />
бувало, шепотів,<br />
сплітають віти.</p>
<p>До них<br />
ще встигну<br />
губи притулити.<br />
Замкну губами сутінки густі.</p>

<div></div>