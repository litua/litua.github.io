<strong>Євген Маланюк – Ісход</strong>
<p>Не забути тих днів ніколи:<br />
Залишали останній шмат.<br />
Гуркотіли й лякались кола<br />
Під утомленний грім гармат.</p>

<div>




</div>

<p>Налітали зловісні птахи,<br />
Доганяли сумний похід,<br />
А потяг ридав: на Захід… на Захід… на Захід…<br />
І услід — реготався Схід.</p>
<p>Роззявляв закривавлену пащу.<br />
П’яний подих нудив, як смерть.<br />
Де ж знайти нам за тебе кращу<br />
Серцем, повним Тобою вщерть?</p>
<p><em>1920</em></p>

<div></div>