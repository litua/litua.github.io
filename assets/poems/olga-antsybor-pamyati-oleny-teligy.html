<strong>Ольга Анцибор – Пам’яті Олени Теліги</strong>
<p>Іду по Києву, іду я по столиці<br />
Широка вулиця, машини, люди, гам.<br />
Ти тут жила, красуне-чарівнице,<br />
І вулиця тепер з твоїм ім’ям.</p>
<p>А ось і Бабин Яр. Полита кров’ю,<br />
Здається, й досі стогне тут земля.<br />
Ти тут загинула і ми з любов’ю<br />
Приходимо сюди зблизька й здаля.</p>
<p>І я прийшла, Оленочко, до тебе,<br />
Любов тобі свою я принесла.<br />
Ти тут востаннє глянула на небо,<br />
Душа твоя у вічність відійшла.</p>

<div>




</div>

<p>Поглянь з небес, Оленко, на Вкраїну,<br />
Яку ти так любила й берегла,<br />
До неї завжди линула невпинно,<br />
Творити й жити тільки тут могла.</p>
<p>Летіла ти до Києва із Праги,<br />
З Варшави, з Кракова, летіла звідусіль,<br />
Тобі всі однодумці були раді,<br />
Хоч не завжди підносили хліб-сіль.</p>
<p>Фашисти підняли криваві руки<br />
На нашої поетки юні дні,<br />
Та мужньо ти стерпіла біль і муки,<br />
Лиш напис залишила на стіні.</p>
<p>Тебе ми пам’ятаєм, твої вірші<br />
Читаємо сьогодні й повсякчас,<br />
За твої муки, за часи найгірші,<br />
Ми відчуваєм гріх – прости всіх нас.</p>

<div></div>