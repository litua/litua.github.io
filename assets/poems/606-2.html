<strong>Ірина Галинич – Смак зради</strong>
<p>Навіщо болем прошиваєш думку,<br />
не відрізняючи добра від зла?<br />
І холодом гартуєш душу?<br />
в свідомості дира пуста.</p>
<p>Знайшовши спокій у проваллі,<br />
залишиш там своє життя.<br />
У темнім склепі,  у підвалі<br />
ти змочиш в гріх свої уста.</p>
<p>І вперше ти відчуєш чорну зраду,<br />
і помсти тінь промчиться крізь думок,<br />
знайдеш у відчаї відраду,<br />
закриєш серце на замок.</p>
<p>Та знайдеш сили, зринувши у небо<br />
і кинеш виклик силі темних чар.<br />
Вкрадеш ти у небес пораду<br />
і відцураєшся брудних почвар.</p>
<p>Ти вільним став від полум”я і злості,<br />
від темних демонів душі.<br />
Ти віриш в радощі і щастя,<br />
та очі твої досі ще сумні:</p>

<div>




</div>

<p>Твої вуста відчули на смак зраду<br />
й бринять в очах ненависні дощі.<br />
Ти не пробачиш і нема відради,<br />
із рук твоїх летять сумні ті дні.</p>
<p>Ти пам”ятаєш, ти зберіг те лихо,<br />
ти забував, та спогади прийшли!<br />
Як вітер увірвалися у пиху,<br />
зронили біль і в кут втекли..</p>
<p>Ти спробуєш усмішку одягнути<br />
та поцікавишся чи личить до лиця.<br />
Ти знімеш з уст набридлу муку<br />
і зробиш із страждальника митця.</p>
<p>Ти намалюєш думкою картину,<br />
в якій знайдеш своє життя.<br />
А серце швидше б”ється без зупину:<br />
у творі твоєму нема щасливого кінця.</p>
<p>Усе у сірувото-білім світлі,<br />
усе у чорному і білому тонах.<br />
Руйнує зрада колір світу,<br />
всі барви залишаються в її руках…</p>
<p><a href="http://onlyart.org.ua/?page_id=514">до переліку віршів Ірини</a></p>

<div></div>