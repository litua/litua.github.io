<strong>Семенко Михайль – Село без місяця </strong>
<p>Я не люблю села без місяця.<br />
Зимою ночі пусті й страшні.<br />
В кімнаті нудно. Я не знаходжу собі місця.<br />
Бачу якісь потвори уві сні.</p>

<div>




</div>

<p>Почуваю, що ця запльована річ —<br />
Місяць глупий і обезпоезений —<br />
Зосередковує всі благання в безтямну ніч.<br />
І коли зрештою з’являється —<br />
видається такий заспокоюючий і помпезний.<br />
Гарно — так приблизно годині о 9-й вечора —<br />
На долину вийти, пройтись по стежках саду.<br />
Можеш уявить,<br />
що ходиш по схилах гренландського глетчера,<br />
Коли сріблить і ілюзить предмети<br />
небесна лампада.</p>
<p>***</p>

<div></div>