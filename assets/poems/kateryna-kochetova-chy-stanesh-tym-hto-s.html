<strong>Катерина Кочетова – Чи станеш тим, хто схопить у полон…</strong>
<p>Чи станеш тим, хто схопить у полон<br />
Своїх обіймів й закрадеться в душу,<br />
З пам’яті зітре все, що ДО було?<br />
Пробач за те, що спокій твій порушу.</p>

<div>




</div>

<p>Чи будеш тим, без кого я – не я,<br />
Чиї слова весною оповиті?<br />
Коли із вуст твоїх – моє ім’я,<br />
Світ завмирає у солодкій миті.</p>
<p>А може тим, кому я подарую<br />
Трохи натхнення у своїх листах<br />
І рідну душу в кому я відчую…<br />
Чи станеш ним? Якщо уже не став…</p>
<p><strong><em>11 листопада 2012</em></strong></p>

<div></div>