Олек Ніколассон – З ікони пантеїста дощ сочиться…<p>З ікони пантеїста дощ сочиться,<br />
Стікаючи по кепці прямо в душу.<br />
Ранкові перехожі – сонні лиця;<br />
Самотність у юрбі – як жаба – душить…<br />
Дорожня сумка здавлює долоню,<br />
У плеєрі – Бурзум із Луперкалем<br />
Останні клапті сну в мені хоронять.<br />
Цей літній дощ, як Більбо, має жало.<br />
Вагон півповний – буду оптимістом,<br />
В кутку чудове місце – там засяду;<br />
Залізний Алдуїн під спляче місто<br />
Несе людей для спалення, на краду…</p>

<div>




</div>

<p>Ну от, пора. Думки зі сну відтали –<br />
Пора попрацювати наднормово.<br />
Колю вірші на синяві кристали,<br />
Як Хайзенберг римованого слова.</p>
<p>автор: <strong>Olek Nikolasson</strong></p>

<div></div>