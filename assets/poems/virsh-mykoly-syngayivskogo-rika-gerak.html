<strong>Сингаївський Микола – Ріка Геракліта</strong>
<p>Наче звістка від осені,<br />
Впав листок на плече,<br />
А река Геракліта<br />
<em>все тече і тече.</em><br />
Та не ступиш ти вдруге<br />
<em>в ту осінь свою,</em><br />
Вже чекатимеш іншу у ріднім краю.<br />
І в чеканні до болю відчуєш не раз:<br />
Мало років, на жаль, маєш ти про запас.<br />
Щоб життя повернути, у ріку увійти, –<br />
Так замало дісталось тобі доброти.<br />
Як згадати, зверстати, –<br />
<em>душу біль обпече.</em><br />
А ріка Геракліта все тече і тече.</p>

<div></div>