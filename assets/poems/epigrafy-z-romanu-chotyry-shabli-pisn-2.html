<h3><strong>Яновський Юрій – Епіграфи з роману «Чотири шаблі» (Пісня друга)</strong></h3>
<p><em>Голос:</em></p>
<p>Підібрано до рей і збито паруси,<br />
Чекає вся команда абордажу.<br />
На марсі варта дивиться у синь,<br />
Зіперлись ліктями на снасті ляжі.</p>
<p>Над парусами — мак небесних карт,<br />
Гойдає реї дивний бриз-бродяга.<br />
Серед навах, мушкетів і бомбард<br />
Перед веде гнучка толедська шпага.</p>

<div>




</div>

<p>Три шаблі, як сторожа трьох сторін,<br />
І шпага, що замкне крицеве коло, —<br />
На всіх морях, на крилах бригантин,<br />
Розносять перемогу суходолу.</p>
<p>Три шаблі не погнуться й не впадуть,<br />
У серце враже буде шпаги замір,<br />
Коли повстане раптом, як редут,<br />
Ворожий бриг із моря перед нами.</p>
<p>Готуй гаки: лягає бриг у дрейф!<br />
На абордаж, брати! Гори, корабле!</p>
<p><em>Хор:</em></p>
<p>Ми стаємо плечима до плечей<br />
— І на чотири боки шаблі!</p>

<div></div>