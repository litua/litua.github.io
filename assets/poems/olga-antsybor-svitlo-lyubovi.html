<strong>Ольга Анцибор – Світло любові</strong>
<p>Я тебе приворожила,<br />
Я тебе причарувала.<br />
Тобі темними ночами<br />
Своє серце віддавала.</p>
<p>Віддавала своє тіло,<br />
Відкривала свою душу.<br />
Час пройшов, ніч пролетіла,<br />
Я ж тепер страждати мушу.</p>
<p>Я страждаю-бо кохаю,<br />
Я сумую-бо розлука,<br />
Чи надовго, я не знаю,<br />
А в душі солодка мука.</p>

<div>




</div>

<p>В серці туга за тобою,<br />
В грудях щем, в душі вагання,<br />
Щастя змішане з журбою,<br />
А чи буде ще кохання?</p>
<p>Ой чи буде,чи не буде,<br />
Чи приїдеш, чи обіймеш?<br />
Не судіть, не смійтесь люди,<br />
Де ж кохання це подінеш?</p>
<p>Ожило воно, розквітло,<br />
У душі запроменіло.<br />
Рада я-любові світло<br />
Мою осінь обігріло.</p>

<div></div>