<strong>Семенко Михайль – Умирає хлопчик</strong>
<p>Я здоровий і обідаю двічі на день.<br />
Сонця в мені великі куби.<br />
Біль мій ніким не розгаданий,<br />
Але я до болю звик.</p>

<div>




</div>

<p>Я заздрю маленькому хлопчикові,<br />
Що вмирає у хорих муках.<br />
“О! відкіля ці руки нові?<br />
Не було ж рук…”</p>
<p>Я здоровий і двічі на день обідаю.<br />
Газель умирає у день охмарений.<br />
Але я хочу — чому — не відаю<br />
Туберкульозних марень.</p>
<p>***</p>

<div></div>