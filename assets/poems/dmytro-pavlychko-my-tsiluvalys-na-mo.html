<strong>Дмитро Павличко – “Ми цілувались на морозі…” </strong>
<p>Ми цілувались на морозі<br />
У різдвяну блакитну ніч.<br />
До сіна в польовому стозі<br />
Ішла сарна з гірських узбіч.<br />
Ішла високонога, чала,<br />
Із карим поглядом сарна.<br />
Та нас вона не помічала,<br />
А, може, бачила, хтозна.</p>

<div>




</div>

<p>Я цілував тебе, неначе<br />
Оту лякливу звірину,<br />
Я в ній єство моє хлоп’яче<br />
Втопив, як стому в глибі сну.<br />
Я не забуду тої ночі,<br />
Того морозного Різдва,<br />
Коли мені дивилась в очі<br />
Твоя сестричка лісова.</p>
<p>***</p>

<div></div>