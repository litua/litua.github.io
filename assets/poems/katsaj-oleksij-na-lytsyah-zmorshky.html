<strong>Кацай Олексій – На лицях зморшки…</strong>
<p>На лицях зморшки, мов промоїни на глині<br />
під зливою часів з надгалактичних хмар,<br />
куди ми, грішні й безневинні,<br />
здіймаємо життя свого тягар.</p>

<div>




</div>

<p>По колу котиться планети брила,<br />
свій шлях гойдкий змикаючи раз в раз,<br />
і розірвати нам не вистачає сили<br />
жахливих пут,<br />
а мо’ всесвітній сказ<br />
нас полонив,<br />
та й зв’язані ми лікарями,<br />
що нас тримають<br />
в жовтої зорі —<br />
смутною Долею й Везінням хитрим — і<br />
ніяк не можемо прийти до тями?</p>
<p>Струмують зморшки по чолу нові.</p>

<div></div>