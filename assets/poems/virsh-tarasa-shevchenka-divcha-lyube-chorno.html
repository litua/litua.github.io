<strong>Тарас Шевченко – Дівча любе, чорнобриве</strong>
<p>Дівча любе, чорнобриве<br />
Несло з льоху пиво.<br />
А я глянув, подивився —<br />
Та аж похилився…<br />
Кому воно пиво носить?<br />
Чому босе ходить?..<br />
Боже сильний! Твоя сила<br />
Та тобі ж і шкодить.</p>
<p><em>[15 січня 1860, С.-Петербург]</em></p>

<div>




</div>

<p><a name="oj_dibrovo"></a>Ой діброво — темний гаю!<br />
Тебе одягає<br />
Тричі на рік… Багатого<br />
Собі батька маєш.<br />
Раз укриє тебе рясно<br />
Зеленим покровом,—<br />
Аж сам собі дивується<br />
На свою діброву…<br />
Надивившись на доненьку<br />
Любу, молодую,<br />
Возьме її та й огорне<br />
В ризу золотую<br />
І сповиє дорогою<br />
Білою габою,—<br />
Та й спать ляже, втомившися<br />
Турбою такою.</p>
<p><em>15 стичня 1860, СПб</em></p>

<div></div>