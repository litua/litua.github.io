Юрій Андрухович – Сади будинків — цегляний едем<p>Сади будинків — цегляний едем,<br />
де лагідно мовчать скульптурні звірі,<br />
де ранні позивні тремтять в ефірі,—<br />
ми їх на мову птаства покладем.</p>
<p>Поля дахів лежать, мов заповіт,<br />
розліт вікна дорівнює вітрилу,<br />
і тихо сяє з-під каміння й пилу<br />
рослинний пломінь — давній горицвіт.</p>

<div>




</div>

<p>Ми входимо. На небі — смуга дня.<br />
Ми схожі та близькі, немов рідня,<br />
і кругло пахне хліб о сьомій ранку.</p>
<p>І віриться в безодню висоти,<br />
і на руках так хочеться нести<br />
цю плинну площу, цю небесну бранку.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>