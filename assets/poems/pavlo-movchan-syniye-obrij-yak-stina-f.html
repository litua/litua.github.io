<strong>Павло Мовчан – “Синіє обрій, як стіна фортечна…” </strong>
<p>Синіє обрій, як стіна фортечна…<br />
Так що таке скінченність безконечна?<br />
За колесом ще котиться луна,<br />
за голосом — хуртечна пелена,<br />
за скрипкою — струна, як павутина,<br />
і в подмухах летить дрібна пилина,<br />
і де межа, куди душа долине?<br />
Учора снились гори — певний знак —<br />
на павутинні піднімавсь дивак,<br />
сотався вперто, зір піднявши вгору,<br />
де безконеччя зяяло прозоре…<br />
Крик розбудив, як падав стрімголов<br />
отой дивак. І захолола кров.<br />
А глибина, якій не знати дна,<br />
все спростувала:<br />
є межа ясна.</p>

<div>




</div>

<p>***</p>

<div></div>