Андрій Любка – Передчування смерти<p>Я відійду під ранок. Імла враз підступить під горло.<br />
Свідомість і місто вільготний покриє туман.<br />
Стіни в кімнаті смерть пофарбує на чорно.<br />
Пам*ять стрибне у прірву малим кошеням.</p>
<p>Я відїду на захід. Тоді усвідомлена голість<br />
неба повільно переросте у пустку душі.<br />
Темінь поглине мій крик, і мій вірш, і мій голос,<br />
Контуром мертвого тіла віддячу земній суєті.</p>

<div>




</div>

<p>Я відійду під ранок. Відбуду, відпишу, відсяю.<br />
І над горизонтом світанок ковзне, наче ніж.<br />
Але перш ніж рорзтати в заграві кривавій,<br />
я залишу Землі власний голос, і сум свій, і вірш.</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>