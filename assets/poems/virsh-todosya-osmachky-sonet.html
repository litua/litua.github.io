<strong>Тодось Осьмачка – Сонет</strong>
<p>Коли німують людські живі душі,<br />
тоді і роси кам’яніють на зелі,<br />
а очі в молоді, немов од суші,<br />
мертвіють, облітають навесні.</p>
<p>Того, душе, на світляних розгонах,<br />
свої прозорі вікна розтворяй<br />
і випускай слова на землю чорну,<br />
де клекотять, мов казани, моря, —</p>

<div>




</div>

<p>щоб голосно садами Зворушили<br />
на дальніх берегах твої слова<br />
і сонце галасом живим зустріли<br />
удосвіта на тисячі човнах, —</p>
<p>щоб роси бризнули, та тільки не камінні,<br />
на ниву радощів, і праці, і терпіння!</p>

<div></div>