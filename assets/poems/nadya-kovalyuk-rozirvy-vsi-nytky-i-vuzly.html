Надя Ковалюк – Розірви всі нитки і вузли<p>Розірви всі нитки і вузли,<br />
Що пов’язують нас із тобою.<br />
Наче свічку вночі, загаси<br />
Те проміння, що зветься любов’ю.</p>
<p>Промайни, наче потяг вночі,<br />
Переплутай до мене маршрути,<br />
Розчинись у вечірній імлі,<br />
Бо не хочу про тебе і чути.</p>
<p>І забудь, що я в тебе була,<br />
Поклади свою пам’ять за грати,<br />
А на серце – табличку “чужа”…<br />
Бо не хочу про тебе і знати.</p>
<p>Прорахуй кожен крок наперед,<br />
Щоб не стріти мене у дорозі,<br />
Відпусти із гріховних тенет,<br />
Бо не можу, не хочу, не в змозі.</p>

<div>




</div>

<p>Я для тебе не мед,а полин,<br />
І шипи я твої, а не квіти.<br />
Хочеш – видумай ще сто причин…<br />
Бо не можу тебе не любити.</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>