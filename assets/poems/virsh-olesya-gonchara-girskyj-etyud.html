<strong>Олесь Гончар – Гірський етюд</strong>
<p>Мов дівчата худенькі, ялини<br />
Розбрелись по безпліддю гір.<br />
Дерев’яна гірська хатина,<br />
Чорних буйволів повен двір.</p>

<div>




</div>

<p>І хазяйська дочка-мадярка<br />
Виносить мені молока.<br />
Усміхнулась до мене жарко,<br />
Та усмішка її не така,</p>
<p>Як у тої, що десь у школі<br />
Перед дітьми сумна стоїть, —<br />
Від мене, від скель цих голих<br />
На відстані цілих століть.</p>
<p><em>1944, Трансільванія</em></p>

<div></div>