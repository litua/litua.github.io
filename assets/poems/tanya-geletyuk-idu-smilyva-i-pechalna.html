<strong>Таня Гелетюк – Іду смілива і печальна</strong>
<p>Зірвались з губ прості слова,<br />
Благальний крик злетів несміло<br />
Й упав на землю, розлетівсь<br />
На сотні скалочок невміло…<br />
Я їх, збираючи, тремчу,<br />
Я їх та хочу поєднати,<br />
Та розсікає тишу біль<br />
І тихне змучене «кохаю»<br />
Ромашки білі відцвіли,<br />
Листочки сумно впали долі.<br />
І я питаю, що робить<br />
В сумної білої тополі.<br />
Вирує в серці біль холодний<br />
Ключем невпинним, джерелом…<br />
І мовчки й навіть підсвідомо<br />
Я засіваю зло добром!<br />
І усміхаюся красиво<br />
На зло невдачам й ворогам.<br />
Іду смілива і печальна,<br />
Іду і вірю дивним снам!</p>

<div></div>