<strong>Анатолій Лупиніс – Ми випрягли волів…</strong>
<p>Ми випрягли волів, перевернули плуга,<br />
Сідлаємо коней та гостримо списи.<br />
Відкинули жалі, згадали всі наруги,<br />
Прости нас, Господи, помилуй і спаси.</p>

<div>




</div>

<p>На скресі двох світів стаємо до двобою,<br />
На скресі двох епох гряде шляхетний світ.<br />
Віч-на-віч Нація з безликою юрбою.<br />
Навколо ворогів – суцільний живопліт.</p>
<p>Волога цвіль Європ лоскоче наші ніздрі,<br />
Спекотних Азій тлін судомить рамена.<br />
Чекає бій. Все інше буде… після.<br />
Життя триває. Точиться війна.</p>

<div></div>