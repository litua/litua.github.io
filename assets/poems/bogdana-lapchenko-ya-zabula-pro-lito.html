<strong>Богдана Лапченко – Я забула про літо…</strong>
<p>Я забула про літо,<br />
Я забула про совість.<br />
Осінь так непомітно<br />
Про нас пише повість.<br />
Там, де ми не любили,<br />
А потім зустрілись,<br />
Де втікали щосили<br />
Від того, що снилось.<br />
Я прозріла запізно –<br />
Ти далеко літаєш.<br />
За парканом залізним<br />
Почуття заховаєш.<br />
Але час – добрий лікар,<br />
Він лікує всі рани…<br />
Осінь так непомітно<br />
Розставляє капкани.</p>

<div></div>