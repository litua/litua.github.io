<strong>Семенко Михайль – Море </strong>
<p>Я сьогодні був коло моря<br />
Купався й почуваю що прохолонув.<br />
От не хватало ще горя —<br />
А чому ж здорові Цехмистрюк і Рибаков?</p>
<p>Година була безнадійно похмура.<br />
Вітер з Японії, море брикалось бурун’ами.<br />
Чомусь уявлялось, як розбивають мури<br />
І подобалось, як море кепкувало над нами.</p>

<div>




</div>

<p>Ходили ходили втрьох по жовтому шосе —<br />
Скільки тут каміння і яка розкішна зелен’а!<br />
Музики так багато як в поезіях de Musset<br />
І подихів і шепотів і бентежного вина.</p>
<p>А тепер я мерзну, мене морозить.<br />
Я накинув шинелю, над апаратом ніч.<br />
Будуть снитися скелі та дикі кози<br />
А може курені, Січ.</p>
<p>9. VI. 1916. Владивосток</p>

<div></div>