<strong>Дмитро Загул – “Покотилися по заріночку…”</strong>
<p>Покотилися по заріночку<br />
Та бистресенькі хвилі,<br />
Зажурилися, мій легінчику,<br />
Твої сестроньки милі.<br />
“Хто ж то буде нам на сопілочку<br />
Коло кичери грати?<br />
А хто ж буде там у неділечку<br />
Нас увечері ждати?”<br />
Розіслалися полониною<br />
Та біленькі тумани,<br />
Ой зісталася сиротиною<br />
Твоя дівчина в мами.</p>

<div>




</div>

<p>ІЗ ЗБІРКИ “З ЗЕЛЕНИХ ГІР”, КОЛОМИЙКИ</p>

<div></div>