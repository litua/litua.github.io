<strong>Леонід Кисельов – Тато оповідають</strong>
<p>Я в село приїхав дурний.<br />
Бригадир загадає копать траншеї.<br />
а ввечері поперек ниє страшенно.<br />
чвалиш додому вже сам не свій.</p>
<p>А мій господар тягне з бурта<br />
(хоч цілий день робив, як проклятий)<br />
великий лантух. Дозволили взяти<br />
картоплі гнилої — для скота.</p>
<p>Ідеш з ним і міркуєш так<br />
(а в ніс від лантуха сморід винний):<br />
чого він пнеться із сил, неборак,<br />
і взагалі ж. не хлібом єдиним…</p>
<p>Ще й гордо зважиш свої надбання.<br />
перебираючи знову й знову<br />
рядки Пастернака і Гумільова<br />
чи пісню Лорки про кров і коня.</p>

<div>




</div>

<p>І я тоді не любив село.<br />
Мені здавилось, що навіть діти<br />
тільки й дивляться щось вхопити<br />
І цупити в хату. в своє кубло.</p>
<p>Але, поживши між цих людей.<br />
збагнув, що це робилось з любові.<br />
що дядькові байдужі корови.<br />
а дядько любить своїх дітей.</p>
<p>Відробить тиждень, та ще й мішки<br />
в неділю пре на базар до міста.<br />
Бо «Смерть корнета»* не просить їсти.<br />
а дітям треба хліб і книжки.</p>
<p>І той сніданок, що я з’їдав. —<br />
товчена картопля, кисляк і сало —<br />
так важко дядькові діставались,<br />
що він не вгощав мене — причащав.</p>
<p>Я вчився любові в дядька Миколи.<br />
Не знаю, яка мені ляже путь.<br />
та вже цієї любові ніколи<br />
мені не зректися. І не забуть.</p>
<p><em>1968</em></p>

<div></div>