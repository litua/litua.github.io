<strong>Герасим’юк Василь – Дев’ять днів, а потому сорок…</strong>
<p>Дев’ять днів, а потому сорок,<br />
а на рік<br />
з верхів як з небес<br />
ізійшов божевільний отрок<br />
і крисаню<br />
поклав<br />
на хрест.</p>

<div>




</div>

<p>І ніхто з нас її не скинув.<br />
Щось гуло із надгробних трав.<br />
Хтось ледве чутно мовив: “Дитино…”<br />
І нічого більш не сказав.</p>
<p>Вже наш рід — як ота крисаня:<br />
з голови мутної —<br />
на хрест,<br />
древнім триптихом поминання,<br />
перейнявши трепет небес.</p>

<div></div>