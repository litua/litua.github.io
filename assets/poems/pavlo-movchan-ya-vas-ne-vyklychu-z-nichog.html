<strong>Павло Мовчан – “Я вас не викличу з нічого…” </strong>
<p>Я вас не викличу з нічого,<br />
не виплачу, не воскрешу:<br />
нема зворотної дороги.<br />
Там завмира підземний шум.<br />
Спільнопорушно, однобічно<br />
примари гнали їх в пітьму,<br />
у мерзлоту вганяли вічну,<br />
у гнізда металевих мук.<br />
В ім’я безглуздої ідеї<br />
та нездійсненної мети<br />
сини Росії й Іудеї<br />
в підземні гнали вас світи…<br />
Брати мої! Де ваше кістя?<br />
На Колимі? На Соловках?..<br />
Ріка ставала кожна Стіксом,<br />
що Об, що Волга, що Ока…<br />
На цей бік пам’яті ніколи<br />
вас поіменно не гукнуть,<br />
бо вирвано з корінням голос,<br />
стоїть по ріках каламуть…</p>

<div>




</div>

<p>***</p>

<div></div>