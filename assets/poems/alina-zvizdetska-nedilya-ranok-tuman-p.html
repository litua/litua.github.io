Аліна Звіздецька – неділя ранок туман порожні маршрутки…<p>неділя ранок туман порожні маршрутки<br />
людям в церквах відпускають гріхи-проститутки<br />
світ обертається ніби як завжди – вільно<br />
я почуваюся так філософськи-дебільно<br />
назва моєї вчорашньої дивної втоми<br />
ніяк не знаходить і досі своєї притоми<br />
любивства розлуки і вічні бетонні болі<br />
навалюють серце без бою на мінному полі<br />
замучені фрази гірких криговодних помиїв<br />
просочують волю під шкірою скалками ниють<br />
затерплий світанок в думках розчиняє розпусту<br />
моя божевільна безвихідь замкнула у серці пустку</p>

<div>




</div>

<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>