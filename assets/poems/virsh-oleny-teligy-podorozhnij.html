<strong>Олена Теліга – Подорожній</strong>
<p><em>Ти — тiльки випадковий подорожнiй</em><br />
<em> На запашнiм, заквiтчанiм шляху.</em><br />
<em> Л.Могилянська</em></p>
<p><strong>I</strong></p>
<p>Вiдпочинеш i пiдеш знову.<br />
Що ж, заходь до мойого дому,<br />
Щоб вином моїм рубiновим<br />
Затопити дорожню втому.</p>
<p>Гостре щастя, раптовним блиском<br />
Мою душу до дна пропалить:<br />
Не чужий ти, а свiй i близький,<br />
Це ж на тебе я так чекала.</p>
<p>В день звичайний розквiтне свято,<br />
Мов бузок запашний у сiчнi,<br />
I кохання, легке й крилате,<br />
Я запрагну змiнить у вiчнiсть.</p>
<p>Ти вiдходиш вже? Що ж, не плачу.<br />
Не сумуй i ти, подорожнiй.<br />
Хтось незнаний нам шлях призначив<br />
I покинуть його не можна.</p>
<p>Бiль зламаю, а сльози витру.<br />
В зимну нiч, на твої дороги<br />
Тiльки смiх мiй весняним вiтром<br />
Буде бiгти — тобi навздогiн.</p>
<p><strong>II</strong></p>
<p>Догоряє, попелiє дивне щастя…<br />
Зажурився день — замрiяний i млистий,<br />
А думки мої, надхненнi та квiтчастi,<br />
Опадають вересневим, жовтим листям…</p>

<div>




</div>

<p>Ось пiшов собi звичайний подорожнiй.<br />
Бiльш нiчого. Новiть плакати не смiю.<br />
Тiльки в душу, безборонну i порожню,<br />
Сум летить непереможним, чорним змiєм.</p>
<p>Прийдуть люди — не чужi, не випадковi, —<br />
Буду жити i смiятися, як досi,<br />
Хоч життя мого весняну, свiтлу повiнь<br />
Надпила, у перший раз, — холодна осiнь.</p>
<p>III</p>
<p>Ох, чому ж це серце б’ється молотом,<br />
А уста мої — розквiтла китиця?<br />
I чому це полум’ям i золотом<br />
Кожна рiч в моїй кiмнатi свiтиться?</p>
<p>Повернувся, хоч тебе й не кликала.<br />
А слiдом весна моя заблукана.<br />
I згоряють у вогнi великому<br />
Всi закони, що були розлукою.</p>
<p>Знову осiнь утiкає злякано<br />
Пiд травневою рясною зливою:<br />
Перший раз сьогоднi я заплакала,<br />
Не смiюся, бо така щаслива я.</p>
<p>Залишайся. Щастя вип’ю келихом,<br />
Однаково, чи своє, чи вкрадене.<br />
Буде шлях тобi без мене скелистим,<br />
А життя моє без тебе — зрадою.</p>

<div></div>