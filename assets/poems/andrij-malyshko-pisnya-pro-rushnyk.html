<strong>Андрій Малишко – Пісня про рушник</strong>
<p>Рідна мати моя, ти ночей не доспала,<br />
Ти водила мене у поля край села,<br />
І в дорогу далеку ти мене на зорі проводжала,<br />
І рушник вишиваний на щастя дала.</p>
<p>І в дорогу далеку ти мене на зорі проводжала,<br />
І рушник вишиваний на щастя, на долю дала.</p>
<p>Хай на ньому цвіте росяниста доріжка,<br />
І зелені луги, й солов’їні гаї,<br />
І твоя незрадлива материнська ласкава усмішка,<br />
І засмучені очі хороші твої.</p>

<div>




</div>

<p>І твоя незрадлива материнська ласкава усмішка,<br />
І засмучені очі хороші, блакитні твої.</p>
<p>Я візьму той рушник, простелю, наче долю,<br />
В тихім шелесті трав, в щебетанні дібров.<br />
І на тім рушничкові оживе все знайоме до болю:<br />
І дитинство, й розлука, і вірна любов.</p>
<p>І на тім рушничкові оживе все знайоме до болю:<br />
І дитинство, й розлука, й твоя материнська любов.</p>

<div></div>