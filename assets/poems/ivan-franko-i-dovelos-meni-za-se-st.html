<strong>Іван Франко – «І довелось мені за се страждати!..»</strong>
<p>І довелось мені за се страждати!<br />
Де лиш любві правдивої шукав я,<br />
Усе за неї був готов віддати, –<br />
Те саме все безсилля зустрічав я:<br />
То вбране в гордощів холодні шмати,<br />
То в слів цукрових стрій конвенціональний<br />
В мрій, сліз, зітхання плащ сентиментальний,<br />
Та в бій життя зовсім незгоже стати.<br />
Лиш де я не шукав її, де навіть<br />
І зло чинив, щоб стать її негідним,<br />
Там я найшов її. Отим-то травить<br />
Мене подвійне горе жалом мідним:<br />
Те зло, що своїм прогріхом вважаю.<br />
І те добро, що без заслуги маю.</p>

<div>




</div>

<p>2 октября 1889</p>

<div></div>