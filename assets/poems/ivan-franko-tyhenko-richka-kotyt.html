<strong>Іван Франко – «Тихенько річка котить хвилі чисті…»</strong>
<p>Тихенько річка котить хвилі чисті,<br />
Так тихо, що в ній чуєш, як тріпочесь<br />
Сверщок, що впутавсь у зів’ялім листі,<br />
Що і самому розплистись в ній хочесь.<br />
Тихенько зорі моргають іскристі…<br />
Зірниці промінь, мов дитя, хлюпочесь<br />
В хрустальних водах; голії, безлисті<br />
Нависли лози, їм заснути хочесь.<br />
На дні перловім щука спить спокійно,<br />
Ліниво зіви шевелить кроваві,<br />
І рак з нори виповзує повільно.<br />
І в серці людськім зорі золотаві<br />
Мигтять, та щука лютая дрімає,<br />
І заздрість острі щипці виставляє.</p>

<div>




</div>

<p>1881</p>

<div></div>