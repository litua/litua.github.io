<strong>Павло Мовчан – “Придобно живу під листком, наче пташка…” </strong>
<p>Придобно живу під листком, наче пташка:<br />
відкрито-зелена селитьба моя;<br />
щоденно листок шелестить для острашки,<br />
звивається поруч піщана змія…<br />
Хитається гілка — оселя кленова,<br />
на вітрі танцює: хить-хить та хить-хить,<br />
нема супокою — душа колискова<br />
із прірви у прірву летить.<br />
Чи в прокиді втіха, якщо в колисанні<br />
проходять зраховані ночі і дні?<br />
Якщо кожен смуток і радість — останні,<br />
хоча випадали не вперше мені.<br />
Хвилясто дихну, і листок ворухнеться,<br />
відкривши на мить глибочезну блакить;<br />
і хтось запитає: — Ну як там живеться?<br />
Чи стане снаги, аби лет пережить?</p>

<div>




</div>

<p>***</p>

<div></div>