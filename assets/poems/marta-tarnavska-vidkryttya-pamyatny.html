<strong>Марта Тарнавська – Відкриття пам’ятника </strong>
<p>,</p>
<p>Не до мистців, не в пантеон поетів<br />
прийшов, щоб слави лавр прийняти на чоло:<br />
— ще не настав той час, щоб бути лиш естетом,<br />
закривши очі на добро і зло.</p>

<div>




</div>

<p>Прийшов він у столицю дипломатів<br />
— країни невідомої поет —<br />
щоб про забутих світові сказати<br />
беззвучним докором, що коле мов стилет.</p>
<p>Прийшов він до байдужності фасаду,<br />
прийшов, мов виклик до усіх сумлінь,<br />
— народу мовчазного амбасадор,<br />
посол від незчисленних поколінь.</p>
<p>1964</p>

<div></div>