Олек Ніколассон – Коли настане мій час…<p>Коли настане мій час, хай буде, скажімо, листопад,<br />
аби на чорних полях уже не лишалося збіжжя,<br />
хай небо сталлю меча розбудить дощі і потопить<br />
кордони сухих плям, знищуючи розбіжності<br />
між сушею і морями. Хай звірі і неперелітні<br />
птахи зберуться до мене, очікуючи поживи.<br />
Душа летітиме прямо угору, дорогою літа,<br />
до самого краю сцени, що за межею лежить.<br />
І я, востаннє згадавши кожну секунду дороги,<br />
обличчя кожного з сотень, кого не побачу знову,<br />
стану на вічність старшим.<br />
Але за мить до того<br />
скажу “Побачимось потім”…<br />
Це буде останнім словом.</p>

<div>




</div>

<p>автор: <strong>Ніколассон</strong></p>
<p></p>

<div></div>