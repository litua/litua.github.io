Рильський Максим – Розмова з другом<p>Ліс зустрів мене як друга<br />
Горлиць, теплим воркуванням,<br />
Пізнім дзвоном солов’їним,<br />
Ніжним голосом зозулі,<br />
Вогким одудів гуканням,<br />
Круглим циканням дроздів.<br />
Ліс зустрів мене як друга<br />
Тінню від дубів крислатих,<br />
Смутком білої берези,<br />
Що дорожчий нам за радість,<br />
Кленів лапами густими,<br />
Сосни гомоном одвічним,<br />
Срібним шемранням осик.<br />
І до друга я звернувся<br />
Із промовою такою:<br />
Ти рости на втіху людям,<br />
Отіняй кохання чисте,<br />
Бережи нам світлі ріки,<br />
Що полям несуть вологу,<br />
Що запліднюють сади,</p>

<div>




</div>

<p>А за кожну деревину,<br />
Що піде нам на будови<br />
Чя на щогли корабельні,<br />
Ми нові гаї посадим,<br />
Щоб земля була весела,<br />
Як веселе птаство в лісі,<br />
Як веселі дерева.<br />
1954 p.</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>