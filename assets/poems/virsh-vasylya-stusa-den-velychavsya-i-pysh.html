<strong>Василь Стус – День величався і пишався…</strong>
<p>День величався і пишався.<br />
Ми ж, двоє піших пішаниць,<br />
упали в небо горілиць,<br />
а світ, немов горіх, розпався.<br />
I вже ні неба, ні землі —<br />
лиш ти одна, моя надіє,<br />
і та не жевріє — чорніє<br />
в опротипівнічній імлі.<br />
Та дякувати богу — вдвох.<br />
Наш день попереду — мов зараз.<br />
Ще й солов’їв любовна пара<br />
співає тьох та перетьох.</p>

<div></div>