Андрій Любка – Меланхолія<p>осінь від’їзд і вокзали<br />
чорна розчинна кава<br />
жили наче канали<br />
сутінь твоєї постави</p>
<p>бути не значить чути<br />
жити або померти<br />
бути це просто взути<br />
мешти своєї смерти</p>
<p>дощ сірячина мряка<br />
бути не значить чути<br />
як в надвечір’ї плакав<br />
янгол твоєї смути</p>

<div>




</div>

<p>аж до розвиднення спати<br />
і надягати браслети<br />
наче з води виповзати<br />
з сутіни своєї смерти</p>
<p>чай роздуплятися нежить<br />
втеча від параної<br />
саме тобі належить<br />
встигнути вскочити в поїзд</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>