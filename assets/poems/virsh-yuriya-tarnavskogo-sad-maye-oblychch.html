<strong>Юрій Тарнавський – Сад має обличчя упиря</strong>
<p>Сад має обличчя<br />
упиря, хоч починає<br />
цвісти, напух від<br />
тиші, як від крови, як<br />
губи, посиніло його<br />
каміння, простягає до шиї<br />
свій грунт, покорчений, як<br />
пальці, як очі,<br />
вирячені його круглі квіти.</p>

<div>




</div>

<p>Ніщо не знаходиться<br />
за ним, ніхто<br />
не наказав йому<br />
з’явитися, тільки три<br />
літери значить його<br />
назва, і мороз іде по<br />
шкірі, коли думати про неї.</p>

<div></div>