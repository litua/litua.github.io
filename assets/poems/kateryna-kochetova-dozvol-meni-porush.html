<strong>Катерина Кочетова – Дозволь мені порушити твій спокій…</strong>
<p>Дозволь мені порушити твій спокій,<br />
Ввійти в життя зненацька й назавжди,<br />
Зібрати в ціле безліч твоїх копій,<br />
Щасливою стрічати поїзди…</p>

<div>




</div>

<p>Щодня листи я буду надсилати,<br />
Щоб відчував, як тебе потребую,<br />
Жалітимусь, що вранці сон крилатий<br />
Забрав тебе, залишивши одную.</p>
<p>Палкі розмови з ночі до світання,<br />
Так важко хоч на хвильку відпускати…<br />
І кожен раз, неначе як останній,<br />
Я просто мрію тебе надихати…</p>
<p><strong><em>22.01.2012</em></strong></p>

<div></div>