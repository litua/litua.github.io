<strong>Андрій Малишко – Червоно-вишневі зорі…</strong>
<p>Червоно-вишневі зорі віщують погожий схід,<br />
Ти, може, мене й забула: не бачила стільки літ.</p>
<p>Немало ми воювали, стоптали чобіт рудих,<br />
І якщо згадати мертвих, то я зажурюсь по них.</p>

<div>




</div>

<p>І якщо живих згадати,— нехай заніміє плач,<br />
Бо друзі ідуть полками, і я серед них — сурмач!</p>
<p>Сурмлю, що зелену землю закриєм грудьми від бід.<br />
Що красно-вишневі зорі віщують веселий схід!</p>
<p><em>1943</em></p>

<div></div>