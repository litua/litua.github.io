<strong>Дмитро Загул – “Ждуть нас тучі неминучі…”</strong>
<p>Ждуть нас тучі неминучі,<br />
Непривітний жде нас час;<br />
Ждуть нас бурі, дні понурі,<br />
Темні тюрми ждуть на нас.<br />
Та ніщо нас не злякає,<br />
Сили духу не злама…<br />
В нас страху в серцях немає,<br />
Ні зневіри в нас нема.<br />
В нас охота до роботи,<br />
В серці свіжа, чиста кров;<br />
Всі щоденнії турботи<br />
Вкриє нам свята любов.<br />
Та любов для всіх єдина,<br />
Що розбудить рідний край<br />
І неволю з него скине,<br />
Попровадить нас у рай…</p>

<div>




</div>

<p>ІЗ РАННІХ ПОЕЗІЙ, З ЦИКЛУ “ВЕСНЯНІ МРІЇ”</p>

<div></div>