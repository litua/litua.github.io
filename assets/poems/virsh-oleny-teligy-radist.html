<strong>Олена Теліга – Радість</strong>
<p>Ой, не знаю, що то за причина —<br />
Переходжу обережно вулицю,<br />
І весь час до мене радість тулиться,<br />
Як безжурний вітрогон-xлопчина.</p>

<div>




</div>

<p>До міського руху ми не звикли,<br />
А хлопчина рветься, як метелиця,<br />
Ніби поле перед нами стелиться,<br />
Ніби зникли авта й мотоцикли.</p>
<p>І сама я на ногах не встою,<br />
Пролітаю між людьми похмурими,<br />
Козачка вдаряю попід мурами —<br />
Бо хлопчина не дає спокою!</p>

<div></div>