<strong>Катерина Кочетова – Не варто слів, достатньо тільки чути…</strong>
<p>Не варто слів, достатньо тільки чути,<br />
Як серце виривається з грудей.<br />
Повз мене кожен день безліч людей,<br />
Але тебе не можу я забути.</p>

<div>




</div>

<p>Не варто сліз, хоча іще болить,<br />
Пройшов вже час, але він не лікує.<br />
Із спогадів, де ми разом, малює<br />
В душі кохання, що уже не спить.</p>
<p>Не варто снів, хоч в них я не сама,<br />
Там образ твій в обіймах розчиняє,<br />
Рука в руці – і серце оживає,<br />
Ще вірить в те, що все це не дарма…</p>
<p><strong><em>16.07.2011</em></strong></p>

<div></div>