<strong>Антонич Богдан-Ігор – Три строфи з записника</strong>
<p>Мов птах, співає телефонна трубка,<br />
мов чорний птах в ліщині срібній дроту.<br />
Коли покине друг і зрадить любка,<br />
що вибереш: зненавість чи скорботу?</p>

<div>




</div>

<p>О квітко звуків в чорнім шовку сяєв!<br />
Музика б’є в обличчя, мов зле птаство.<br />
Життя нам юний захват відбирає,<br />
мов скнара, заздрий на своє багатство.</p>
<p>Вже вмієш зорі на слова міняти,<br />
вже висловиш вогонь душі страдальний —<br />
наприкінці на досвід став багатий:<br />
життя трудне мистецтво ненавчальне.</p>

<div></div>