<strong>Микола Хвильовий – «Співає тиша десь…»</strong>
<p>Співає тиша десь,<br />
квітніє у просторах,<br />
у мертвій шахті я —<br />
затоплена вона,<br />
а потім дзвін-удар,<br />
і от гудуть мотори —<br />
то по Вкраїні йде<br />
електрики весна.</p>

<div>




</div>

<p>А потім знову кокс,<br />
і рейки, й вагонетки,<br />
вузькоколійки дух<br />
(як у Карпатах сніг).<br />
А на світанку хрест,<br />
розіп’ятий на нетрі,<br />
і за горбами смерть,<br />
й осіннії пісні.<br />
. . . . . . . . . .<br />
Невже було це так?<br />
А може, то примара?<br />
Не знаю! Не скажу!<br />
І пахне бур’янами,<br />
а може, й чебрецем…<br />
а по ярках — огні!<br />
…огні…<br />
…огні….</p>

<div></div>