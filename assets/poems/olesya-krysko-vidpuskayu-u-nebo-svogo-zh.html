Олеся Крисько – Відпускаю у небо свого журавля.<p>Відпускаю у небо свого журавля.<br />
Вкотре.<br />
Ти ж синицю зі жмень не пускаєш<br />
Знову.<br />
А мені та й до тебе навіть здаля<br />
Ближче.<br />
Ти ж на зустріч до мене не зробиш<br />
Й кроку.</p>
<p>Відпускаю! Лети у свій вирій<br />
Дакеко.<br />
Не тривож мене більше, звільни<br />
Серце.<br />
Як забути тебе, мій милий?<br />
Не легко!<br />
В мою душу, прошу, зачини<br />
Дверці.</p>
<p>Ти не мій. Ми літаєм у різних<br />
Зграях.<br />
Та без тебе не можу я бути<br />
Крилатою…<br />
З-поміж сотень на тебе схожих,<br />
Вільних,<br />
Я люблю лиш одного тебе –<br />
Жонатого…</p>

<div>




</div>

<p>автор: <strong>Олеся Крисько</strong></p>
<p></p>

<div></div>