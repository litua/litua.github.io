<strong>Микола Вінграновський – Київ</strong>
<p>На срібнім березі Дніпра<br />
Слов’янства золота столице,<br />
Світанку мови і добра,<br />
Вікно у світ стооке і столице,</p>
<p>Всі сто століть у скрути і жалі<br />
Під небозвіддям згрозеної днини<br />
Ти водиш серцем нашим мужні кораблі<br />
З вітрилами на щоглі України.</p>

<div>




</div>

<p>Духовна міро нації Дніпра,<br />
Високий воїне з мозольними руками,<br />
Та смерть стара, неправда та стара,<br />
Що тихомудро жерла нас віками, —</p>
<p>ПроклЯта, прОклята, погибла — не гребе!<br />
Ми більш не покручі, не блазні, не лакузи.<br />
І вільний дух, і вільних дум союзи<br />
Сьогодні наш заколосили герб.</p>
<p><em>1965</em></p>

<div></div>