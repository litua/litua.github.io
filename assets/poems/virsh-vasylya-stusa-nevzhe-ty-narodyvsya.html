<strong>Василь Стус – Невже ти народився, чоловіче…</strong>
<p>Невже ти народився, чоловіче,<br />
щоб зазирати в келію мою?<br />
Невже т в о є життя тебе не кличе?<br />
Чи ти спізнав життєву путь свою<br />
на цій безрадісній сумній роботі,<br />
де все людською мукою взялось?<br />
Ти все стоїш в моїй тяжкій скорботі,<br />
твоїм нещастям серце пойнялось<br />
моє недужне. Ти ж — за мене вдвоє<br />
нещасніший. Я — сам. А ти — лиш тінь.<br />
Я є добро, а ти — труха і тлінь,<br />
а спільне в нас — що в’язні ми обоє<br />
дверей обабоки. Ти — там, я — тут.<br />
На порізнили мури, як статут.</p>

<div></div>