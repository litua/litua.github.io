<strong>Василь Стус – Вмирає пiзно чоловiк…</strong>
<p>Вмирає пiзно чоловiк,<br />
а родиться дочасно,<br />
тому й на свiтi жити звик,<br />
як раб i рабовласник.<br />
Вiн като-жертва, жертво-кат,<br />
страждає i богує,<br />
iде вперед, немов назад,<br />
як душу гнiв руйнує.<br />
О свiте свiте свiте мiй,<br />
Їй-бо, нiяк не звикну:<br />
невже твiй син — то тiльки злий,<br />
а добрий — то калiка?<br />
А все немудре. Доживу<br />
вiка, докалiчiю,<br />
Допоки жили не зiрву<br />
чи не зламаю шиї.</p>

<div></div>