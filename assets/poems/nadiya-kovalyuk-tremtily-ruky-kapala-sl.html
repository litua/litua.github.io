<strong>Надія Ковалюк – Тремтіли руки, капала сльоза</strong>
<p>Тремтіли руки, капала сльоза.<br />
Ти розтоптав мою невинну душу…<br />
Та на плече лягла Його рука<br />
І прийняла на себе тую ношу.</p>
<p>Нехай пробачить Він заздалегідь,<br />
Що з вуст моїх збиратиме отруту,<br />
Що загірчить Йому солодкий плід,<br />
Бо зрозуміє: ти – ще не забутий.</p>

<div>




</div>

<p>Що не відчує вже Його рука<br />
Биття мого схвильованого серця.<br />
Хай Він пробачить, що в обіймах сна<br />
Іще не раз твоїм ім’ям назветься.</p>
<p>Ох доля-доля… Солодко-гірка…<br />
Комусь дає усе, комусь – нічого.<br />
А хтось – по крихті, все своє життя<br />
Збирає душу, кинуту під ноги…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>