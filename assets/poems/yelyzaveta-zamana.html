Єлизавета Замана – думки вже пахнуть весною…<p>думки вже пахнуть весною,<br />
хоч тільки-но явилась осінь в місто.<br />
а подушки пахнуть тобою,<br />
хоч їх змінили вже разів зі сто.<br />
чогось у мені тобі бракувало,<br />
щоб стати ближче за вітер,<br />
що так свище зухвало<br />
між нас, навіть тепер…<br />
я проїдаю поглядом твою спину<br />
з вікна своєї двокімнатної,<br />
ти йшов, як завжди – без зупину<br />
не змінював ходи не рівної.<br />
цей вересень – ну просто листопад.<br />
дерева уже стани оголили,<br />
а наші пальці знову невпопад<br />
і ми змінити цьОго не могли,<br />
бо тобі не вистачало мужності,<br />
як мені розуму від тебе піти.<br />
лиш хапав мої руки крихкі<br />
і поглядом молив не летіти.<br />
та я збирала речі і тікала,<br />
хоч знала, що спіймаєш мене знову…<br />
така вже гра, до речі, не цікава<br />
спіймай мене – придумаємо нОву.</p>

<div>




</div>

<p>автор: <a href="http://onlyart.org.ua/?page_id=35573"><strong>Елизавета Замана</strong></a></p>
<p></p>

<div></div>