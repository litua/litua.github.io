<strong>Таня Гелетюк – Я напишу тобі листа</strong>
<p>Я напишу тобі листа,<br />
Як жовте листя ляже долі,<br />
Як роси стануть холодніш<br />
І зашумлять тополі…<br />
Я напишу тобі листа,<br />
Як тиха осінь залютує<br />
І річка важко зажурчить,<br />
А вітер засумує.<br />
Як стане місяць серед неба –<br />
Укриють землю чари…<br />
І десь на Північ попливуть<br />
Прозоро-жовті хмари.<br />
Тоді я сяду край вікна,<br />
Візьму перо у руки.<br />
І казка ніжно забринить,<br />
Її терпкі солодкі звуки…<br />
Я напишу тобі листа<br />
У осені на ганку<br />
І розпочну нове життя<br />
Ледь дочекавшися світанку.</p>

<div></div>