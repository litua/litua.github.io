<strong>Леся Українка – Легенди</strong>
<p>У легендах стародавніх</p>
<p>справедливості немає,<br />
все там річ іде про жертви<br />
та кривавії події.</p>
<p>В тих легендах ми читаем,</p>
<p>як дитяча кров рожева<br />
рани гоїла на тілі жебрака,<br />
старого діда;</p>
<p>як раз дівчина убога</p>
<p>хрестоносця врятувала<br />
від прокази сарацинів,<br />
свого серця кров віддавши;</p>

<div>




</div>

<p>як людей лихії чари</p>
<p>в мертвий камінь обертали,<br />
але кров невинна знову<br />
оживляла те каміння.</p>
<p>Ті легенди червоніють,</p>
<p>наче пишна багряниця,<br />
наче пурпур благородний,<br />
від крові людей невинних.</p>
<p>Та горить у мене серце,</p>
<p>коли я їх пригадаю, –<br />
проти сих легенд червоних<br />
білий світ блідим здається.</p>
<p>1.08.1900</p>

<div></div>