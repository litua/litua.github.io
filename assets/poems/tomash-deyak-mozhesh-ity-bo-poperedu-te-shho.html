Томаш Деяк – можеш іти бо попереду те що й позаду…<p>можеш іти<br />
бо попереду те що й позаду<br />
роки чи дні<br />
чи розпечені кулі секунд<br />
може і ти<br />
розпізнаєш в кінці автостради<br />
кроки на дні<br />
маріанської прірви покут</p>
<p>можеш іти<br />
так жовтнево, безсонячно, важко<br />
в такт або ні<br />
по пульсуючій сітці судин<br />
може і ти<br />
моя горда, незломлена пташко<br />
латками снів<br />
затулятимеш чверті третин</p>
<p>можеш? лети!<br />
листопадить дерева жовтаво<br />
стріхи нічні<br />
зльодяніли і видно наскрізь<br />
як до мети<br />
залишається дві переправи<br />
крикнеш струні<br />
і тихенько зірвешся униз</p>

<div>




</div>

<p>автор: <strong><a href="http://onlyart.org.ua/?page_id=46086">Томаш Деяк</a></strong></p>
<p></p>

<div></div>