<strong>Семенко Михайль – Улиці</strong>
<p>Улиці залюднені, трамваї стрійні,<br />
З очей таємних шовкові нитки<br />
Снуються в душу, де плями мрійні,<br />
Де тепло гріють зустрічні думки.</p>

<div>




</div>

<p>Лоскоче груди пропелер шумний,<br />
У серці свято, мов смілий скарб<br />
Злетів самотно-близький, безстумний,<br />
Розцвівсь довкола у безліч фарб.</p>
<p>Не розімкну я прозорий ланцюг,<br />
Не одділю я фатальних думок —<br />
Бо так багато на сонці вранці<br />
Зустрічно-злотних таємних ниток.</p>
<p>***</p>

<div></div>