<strong>Анна Лисенко – Блістер кетанолу, три упаковки колдфлю…</strong>
<p>блістер кетанолу, три упаковки “колдфлю”<br />
і жодного “люблю” в поштову скриньку твою.<br />
я думала ти СНІД, чи ще яка смертельна хвороба,<br />
а виявилось – банальна простуда, максимум, грип,<br />
я перестала тримати тебе, й ти зник.<br />
хтось би плакав, а я кажу “чудово”,<br />
й вивожу це слово на зап’ясті лівої руки,<br />
якщо серйозно, то без тебе мертво.<br />
як не крути.</p>

<div></div>