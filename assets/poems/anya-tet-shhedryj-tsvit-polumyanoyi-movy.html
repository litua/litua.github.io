<strong>Аня Тет – Щедрий цвіт полум’яної мови…</strong>
<p>Щедрий цвіт полум’яної мови<br />
Не тримайте в собі, мов “на прив’язі”<br />
В тиші в’януть довіри основи —<br />
Не мовчіть на людей, що вам приязні..</p>

<div>




</div>

<p>Говоріть, коли є що сказати!..<br />
Не таїть почуття, мов “під вартою”<br />
Бо сьогодні ті речі — бальзамом,<br />
Ну, а завтра — невчасні й не вартісні..</p>
<p>Уникайте в стосунках “сутінків”,<br />
Залучайте слова на підмогу..<br />
Тиша здатна навіювать сумніви —<br />
Не мовчіть на людей, які поруч..</p>

<div></div>