<strong>Павло Мовчан – “Життя будується у плоті…” </strong>
<p>Життя будується у плоті,<br />
в думках росте,<br />
в словах мудріша,<br />
і кожен звук солодкий в роті<br />
щодня від захвату кругліша…<br />
Проте на все є своя міра —<br />
з переситу і втіха кисне…<br />
Рубцями вивернувши шкіру,<br />
час виявля сумління чисте.<br />
Допоки вм’ятини повітря<br />
заповнюєш ти воском м’язів,<br />
твоя душа блука сирітно<br />
і спотикається щоразу…<br />
Отож розваж, як листя — спеку, —<br />
чи ж варто душу марнувати,<br />
якщо мандрівка недалека,<br />
але такі великі втрати?</p>

<div>




</div>

<p>***</p>

<div></div>