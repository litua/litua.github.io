<strong>Антонич Богдан-Ігор – Концерт з Меркурія</strong>
<p>Як віко скриню, ніч прикрила муравлисько міста,<br />
в долинах забуття ростуть гіркі мигдалі сну.<br />
На голови міщан злітають зорі, наче листя,<br />
у скорчах болю і багатства людський вир заснув.</p>

<div>




</div>

<p>Бур’ян дахів, співуче зілля, міцний кущ — антени.<br />
На ніч сплітаються коханці, мов гарячий хміль.<br />
Червоні раки ламп повзуть по меблях і по стінах,<br />
холоне тіло в сні, душа гниє й сріблиться цвіль.</p>
<p>Руда коханка в теплім ліжку і зоря в портфелі,<br />
старі перини, мокрі рожі і черва з книжок.<br />
В радіостанції натхненний спікер накладає<br />
на ночі грамофон холодний місяця кружок.</p>
<p><em>20 травня 1935</em></p>

<div></div>