Андрій Любка – Наше життя<p>ось так ми жили крутили вініли<br />
чекали месію і слухали рок<br />
скривавлених сонць кораблі наболілі<br />
падали в вічність наче оброк</p>
<p>і падали в ніч як сміття із вікон<br />
чекаючи неба шукаючи слів<br />
так бігло життя неначе полівка<br />
ховаючись поміж проблем і бабів</p>

<div>




</div>

<p>ось так пробути і так прожити<br />
треба принаймні для того аби<br />
зрозуміти (або роздуплити)<br />
життя це пунктир боротьби</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>