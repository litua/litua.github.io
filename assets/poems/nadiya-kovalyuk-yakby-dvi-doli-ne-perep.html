<strong>Надія Ковалюк – Якби дві долі не переплелись…</strong>
<p>Якби дві долі не переплелись-<br />
Мій розум з серцем були би у згоді…<br />
Якби я передбачила колись,<br />
Що друга віднайду в твоїй особі…</p>
<p>Як керувати правильно життям?<br />
Якщо мій розум -вже планує втечу.<br />
А серце-аплодує почуттям,<br />
Чекаючи на відданість лелечу…</p>
<p>Так важко-нести на своїх плечах<br />
Гнітучу ношу маревних ілюзій.<br />
Кохати один одного у снах,<br />
А зранку-відголоском:друзі…друзі.</p>

<div>




</div>

<p>Ми міцно затискаєм в кулаці,<br />
Ховаючи, одне на двох, бажання.<br />
Так легко помилитись у житті<br />
І загубити дружбу у коханні.</p>
<p>Можливо час нам розкладе крапки<br />
І вирішальну мить для нас відстрочить.<br />
Бо знову розум стверджує:дружи,<br />
А серце-ще коханням кровоточить…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>