<strong>Оксана Осовська – Памяті моєї бабусі Марії Василівни</strong>
<p>Весна… а вітер обриває цвіт,<br />
Шматує серце, сповнює відчаєм :<br />
Бабуся не виходить до воріт,<br />
Ріднесенька мене не зустрічає.</p>
<p>Шершаві ручки, вічні мозолі –<br />
Де мій притулок, оберіг дитячий ?<br />
Як смакувались Ваші киселі !<br />
Пашіли пиріжечки на столі,<br />
І борщик на плиті чекав гарячий !</p>

<div>




</div>

<p>Любили сісти Ви коло вікна –<br />
Читали і онуків виглядали.<br />
Бабуся наша все на світі зна –<br />
Ми так пишались ! І порад питали.</p>
<p>На долю Вашу холодів і зим<br />
Ой, випало багато ! Тільки ясним<br />
Ви Сонечком були, Ви гріли дім !<br />
Та, раптом тихо, непомітно згасли…</p>
<p>Як стане милою без Вас планета ?<br />
Чи так до кого в світі пригорнуся ?<br />
Всміхається рідненька лиш з портрета –<br />
Бабусенька, бабунечка, бабуся…</p>

<div></div>