<strong>Антонич Богдан-Ігор – Прочитан</strong>
<p>Уздовж причілля тінь лягає вогко,<br />
а коло брам розколений колодязь,<br />
у землю встромлений, немов колода,<br />
зеленим, молодим сміється мохом.</p>
<p>Патлатий, кучерявий прочитан<br />
руками обіймає червінь цегли<br />
та головою похитує легко<br />
над проминанням людських правд й оман.</p>

<div>




</div>

<p>В труні віків лягли дні юні замку,<br />
минувшини обвило листя клямку,<br />
та й, може, сотий сніг на полі тане,</p>
<p>новими бурями співа Вкраїна.<br />
О пісне, як же ж часто прочитаном<br />
цвітеш ти буйним на життя руїнах.</p>

<div></div>