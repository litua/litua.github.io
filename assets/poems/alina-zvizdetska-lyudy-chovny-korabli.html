Аліна Звіздецька – Люди – човни, кораблі.<p>Люди – човни, кораблі. Люди в морі.<br />
Беруть один одного штурмом, на абордаж.<br />
А в мене зав’язані очі солено-вологим…<br />
Набрала не той екіпаж.</p>
<p>Можливо, ми хворі<br />
пливти проти ночі<br />
без компаса у думках.<br />
Просто казати: “Отче..”?</p>
<p>Ми підмальовуєм очі<br />
і граємо роль, як в кіно<br />
із фальшивим ескортом.<br />
Мені би не звідати дно<br />
серед дикого шторму<br />
бездушшя за бортом.</p>

<div>




</div>

<p>За бортом – з погляду хвиль.</p>
<p>Ми, за пару монет,<br />
закинуті, мов за ґрати,<br />
живемо без відліку миль.<br />
Життя – цирк, не театр!</p>
<p>І світ цей чорт-зна чого повен.<br />
А кожен із нас – такий собі клоун.</p>
<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>