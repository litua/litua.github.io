<strong>Дмитро Павличко – “Ти, мов яблуко з галузки…” </strong>
<p>Ти, мов яблуко з галузки,<br />
Впала в трави молоді.<br />
Я звільнив тебе від блузки,<br />
Клавши руку на груді.</p>
<p>Я звільнив тебе від льолі<br />
І від інших одежин,<br />
Розглядаючи поволі<br />
Кучерявий, гострий клин.</p>

<div>




</div>

<p>Я на нього настромився,<br />
Я відчув небесний біль,<br />
Я злетів, я народився,<br />
Наче з кокона мотиль.</p>
<p>Я крильми моливсь преклонно,<br />
Богу дякував за те,<br />
Що світило твоє лоно,<br />
Наче ябко золоте.</p>
<p>***</p>

<div></div>