Рильський Максим – Мова<p><strong>Треба доглядати наш сад</strong><br />
<strong> Вольтер</strong></p>

<div>




</div>

<p>Як парость виноградної лози,<br />
Плекайте мову. Пильно в ненастанно<br />
Політь бур’ян. Чистіша від сльози<br />
Вона хан буде. Вірно і слухняно<br />
Нехай вона щоразу служить вам,<br />
Хоч і живе своїм живим життям.<br />
Прислухайтесь, як океан співає —<br />
Народ говорить. І любов, і гнів<br />
У тому гомоні морськім. Немає<br />
Мудріших, ніж народ, учителів;<br />
У нього кожне слово — це перлина,<br />
Це праця, це натхнення, це людина.<br />
Не бійтесь заглядати у словник:<br />
Це пишний яр, а не сумне провалля;<br />
Збирайте, як розумний садівник,<br />
Достиглий овоч у Грінченка й Даля,<br />
Не майте гніву до моїх порад<br />
І не лінуйтесь доглядать свій сад<br />
Квiтень, 1956 р.</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>