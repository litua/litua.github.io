Катерина Бабкіна – В неї червона ниточка на зап’ясті…<p>В неї червона ниточка на зап’ясті,<br />
блиск для губ на смак як сухе вино<br />
і стільки дрібниць в кишенях, і всі на щастя.<br />
Якщо вночі вікно залишити навстіж –<br />
вересень прийде і всядеться в це вікно.<br />
Якщо вночі залипати надовго з другом,<br />
якщо писати пальцем ім’я на склі<br />
і витирати, спадає якась напруга.<br />
Ранок виходить добрий, і дуже круглий<br />
відбиток чашки лишається на столі.<br />
Якщо скінчились сливи – почнуться груші,<br />
інший сезон нові принесе дива.<br />
Якщо вікно залишити – вітер ворушить<br />
мокре волосся, і небо кольору мушель,<br />
і ніби приплив в дворі шелестить трава.</p>

<div>




</div>

<p>автор: <strong><a href="http://onlyart.org.ua/?page_id=48365">Катерина Бабкіна</a></strong></p>
<p></p>

<div></div>