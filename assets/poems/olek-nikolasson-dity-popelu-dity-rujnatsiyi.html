Олек Ніколассон – Діти попелу, діти руйнації…<p>Діти попелу,<br />
діти руйнації,<br />
щасливе покоління дев’яностих- двотисячних…<br />
Коли нам виповнилося тринадцять,<br />
ми думали,<br />
чорт,<br />
куди уже вище!<br />
Під сонця блиском<br />
найбільшою відстанню<br />
здавалась поіздка в село,<br />
до бабусі…<br />
В сімнадцять покинули рідне місто,<br />
бо мусили.</p>
<p>Діти змін,<br />
покоління розчарувань і надій,<br />
ми мали обладунок зі зверхності і спогадів,<br />
написавши на форзаці “Ходжу по воді”,<br />
кожен<br />
вдавав<br />
із себе бога.</p>
<p><a href="http://onlyart.org.ua/?page_id=36385">Діти</a><br />
з теплиць,<br />
викинуті на мороз.<br />
діти страху перед новинами<br />
та<br />
повісткою…<br />
У перехідному віці ми боялись цирозу,<br />
тепер –<br />
словосполучення “вантаж двісті”.</p>

<div>




</div>

<p>Діти, що дерлися по бобових стеблах,<br />
та на їх пеорехрестях здались,<br />
повернувшись.<br />
Ми розміщували твіти про війну та еболу,<br />
очищуючи совість<br />
і трохи – душі.</p>
<p>Діти урбаністичних пейзажів та натюрмортів,<br />
Покоління, загублене у знятих квартирах…</p>
<p>Щоразу, задуваючи свічки на торті,<br />
ми бажали миру.</p>
<p>автор: <strong>Olek Nikolasson</strong></p>
<p></p>

<div></div>