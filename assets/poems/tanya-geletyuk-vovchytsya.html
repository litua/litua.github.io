<strong>Таня Гелетюк – Вовчиця</strong>
<p>В мертвій тиші, в забутім краю,<br />
У тайзі непривітній, жорстокій,<br />
Пролунало тривожне «а-у-у-у…»<br />
І зірвалось на ноті високій.<br />
Блідий місяць, немов побліднішав,<br />
Розгубившись, розсипав зірки,<br />
Й, щоб не чути благального крику,<br />
Заховався за берег ріки.<br />
То вовчиця свій голос подала…<br />
Все на небо дивилась сумна,<br />
Відтепер серед лісу глухого<br />
Вона буде навіки одна…<br />
Її очі шалено горіли,<br />
Серце рвалось, тікало з грудей!..<br />
Бути помсті кривавій, жорстокій<br />
За цинічність байдужих людей!<br />
Бо ніколи її не забути,<br />
Як коханий вмирав на очах,<br />
І не можна було щось змінити,<br />
Не можливо затримати крах…<br />
Вона в судорогах рвалась, металась,<br />
І страждально просила : – Живи!<br />
І у ночі безмовно питала:<br />
– Ну, за що? Ну, навіщо, скажи?..<br />
Я тебе не залишу, не можу…<br />
Я не можу так просто піти!<br />
Тобі треба піднятись…піднятись,<br />
Ми ще зможемо разом втекти!<br />
…Одинока сидить на горі<br />
І його все ще й досі чекає.<br />
Краплі крові упали на сніг…<br />
Він не прийде, вона відчуває.<br />
Не могла! Не пішла! Залишилась!<br />
– Та що з того, – питала себе?<br />
Вона там його втратила нині,<br />
Там залишила нині усе…<br />
Розгулялись вітри, розшумілись,<br />
Щось кричали її з висоти…<br />
І не знати де взялися сили,<br />
Щоб піднятись і далі піти!</p>

<div></div>