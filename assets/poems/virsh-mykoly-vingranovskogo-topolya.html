<strong>Микола Вінграновський – Тополя</strong>
<p>Коли засне, немов дитя шалене,<br />
Глибоке місто неспокійним сном,<br />
Вона приходить здалеку до мене<br />
І шелестить до мене під вікном,</p>

<div>




</div>

<p>Щоб повертався я на Україну<br />
Плугами чорнокрилими орать,<br />
І тополята в полі поливать,<br />
І поливати землю тополину…</p>
<p>Бо йдуть літа буремною ходою,<br />
Різнити важко пустоцвіт од цвіту.<br />
І той любов’ю повниться до світу,<br />
Хто рідну землю має під собою…</p>
<p><em>1955</em></p>

<div></div>