<strong>Василь Стус – Терпи, терпи…</strong>
<p>Терпи, терпи — терпець тебе шліфує,<br />
сталить твій дух — тож і терпи, терпи.<br />
Ніхто тебе з недолі не врятує,<br />
ніхто не зіб’є з власної тропи.<br />
На ній і стій, і стрій — допоки скону,<br />
допоки світу й сонця — стій і стій.<br />
Хай шлях — до раю, пекла чи полону —<br />
усе пройди і винести зумій.<br />
Торуй свій шлях — той, що твоїм назвався,<br />
той, що обрав тебе навіки вік.<br />
До нього змалку ти заповідався<br />
до нього сам Господь тебе прирік.</p>

<div></div>