<strong>Микола Вінграновський – Ти плачеш. Плач….</strong>
<p>Ти плачеш. Плач. Сльозам немає влади.<br />
Нема закону, перешкод нема.<br />
Ти плачеш. Плач. Втішати я не ладен.<br />
Душа моя холодна і німа.</p>
<p>Дорогоцінні дні я біля тебе знищив,<br />
За спалені роки нічого не просив я.<br />
Навколо тебе в їхнім попелищі<br />
Росте покора і росте безсилля.</p>

<div>




</div>

<p>Я думаю: у цім твоєму світі<br />
Небудь-коли в ім’я смачного сну<br />
Мене ти зрадиш й викинеш на смітник,<br />
Як знуду за тобою навісну.</p>
<p>Як мало ненавидіти й любити!<br />
І як багато жить, щоб тільки жити.</p>
<p><em>1964</em></p>

<div></div>