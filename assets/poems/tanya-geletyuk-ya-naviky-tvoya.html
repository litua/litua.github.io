<strong>Таня Гелетюк – Я навіки твоя</strong>
<p>Далекі зорі в небі мерехтіли,<br />
Про щось шепталися жита,<br />
Вони стояли під вербою і мовчали,<br />
А поруч тріпотіла пустота.<br />
Вона торсала їх за юні плечі,<br />
Шептала їй нервово: «Йде біда…<br />
Ще не одна із твого ока<br />
Впаде непрохана сльоза.<br />
Не раз, дівчинонько, заплачеш,<br />
Не раз косу ти розплетеш,<br />
Не раз отут, на цьому місці<br />
Сумної тихо заведеш…»</p>

<div>




</div>

<p>Минали дні,летіли ночі,<br />
Серця тремтіли на вітру.<br />
«Життя без тебе я не знаю,<br />
Тобі заміни не знайду» –<br />
Так говорив слова кохання,<br />
Вона шептала: «Я люблю!<br />
За тебе,милий мій,коханий,<br />
Щоночі Господа молю»<br />
Любов витала білим садом,<br />
Плела вінки із світлих мрій.<br />
Вона по-справжньому кохала<br />
І він мав тисячі надій…<br />
Не бачив він,вона не знала,<br />
Що ранок їх розлучить назавжди,<br />
Що він промовить безнадійно:<br />
«Я повернусь!Ти тільки жди…»<br />
І він пішов у бій кривавий,<br />
А в серці билися слова:<br />
«Тебе ніколи не забуду,<br />
Навіки лишуся твоя!»</p>
<p>…Посивіла дівоча коса,<br />
Сизо-білим покрилась туманом,<br />
І упала остання сльоза<br />
З ока жінки, що жила обманом.<br />
Все стерпіла,любов зберегла<br />
І самотності юність віддала,<br />
Щастя років квітучих своїх<br />
На чекання пусте проміняла.<br />
Серця стукіт затих, зупинилась Земля,<br />
Тільки чути слова: « Я навіки твоя!..»</p>

<div></div>