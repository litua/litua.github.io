<strong>Павло Мовчан – Відлуння (“Відлуння нам плач обертають у сміх…”) </strong>
<p>Відлуння нам плач обертають у сміх,<br />
окресливши звуком глибокість доріг.<br />
У товщах води, де вода проростає,<br />
перлини скруглілі відлуння ховають.<br />
Завжди у прислузі, завжди в супроводі<br />
ховають утіху і розпач іноді.<br />
А хто ж безіменний за вами стоїть,<br />
що клич подає із минулих століть,<br />
проймає нас дрож уві сні серед ночі —<br />
всміхається ніч у розплющені очі,<br />
і гостре відлуння розколює скло<br />
і свідчить про те, чого не було.</p>

<div>




</div>

<p>***</p>

<div></div>