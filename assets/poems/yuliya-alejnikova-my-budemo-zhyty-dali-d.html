Юлія Алейнікова – Ми будемо жити далі, друже…<p>Ми будемо жити далі, друже,<br />
У кожного власний куточок щастя.<br />
І ти, чужий і вдавано байдужий,<br />
Для мене лишишся таким же прекрасним.</p>
<p>Ми будемо жити далі. Тихо,<br />
Буденно, неначе ми ледь знайомі.<br />
Короткі розмови з нервовим сміхом,<br />
Непрохані спогади як судоми.</p>

<div>




</div>

<p>Ми будемо жити далі. В темпі,<br />
Змінимо думку, місця й партнерів.<br />
З тобою бувало на диво тепло,<br />
як з жодним із тих, хто був після тебе.</p>
<p>автор: <strong><a href="http://onlyart.org.ua/?page_id=46171">Юлія Алейнікова</a></strong></p>

<div></div>