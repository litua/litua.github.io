<strong>Семенко Михайль – Я (“Як гарно почувати, що я — сильний…”)</strong>
<p>Як гарно почувати, що я — сильний<br />
І що мені належить світ.<br />
Як гарно бачити, що мій шлях — вільний<br />
І що всі біографії — шаржний звіт.</p>

<div>




</div>

<p>І хто зважиться піти зі мною поруч?<br />
І хто розсміється над безглуздям хмар?<br />
Як весело, коли я опускаю штору,<br />
Як весело, коли зі мною гуляє бульвар.</p>
<p>Як вільно я тримаю руки в кишенях,<br />
Який непримушений мій беззлобний зір.<br />
Ви розумієте? Не має піску в жменях<br />
В гороховім костюмі звір.</p>
<p>***</p>

<div></div>