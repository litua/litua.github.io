<strong>Анастасія Кравець – Переродилась!</strong>
<p>Квітла, раділа сонячним ранкам і куштувала соки життя. Окутувала ароматами кохання й ніжності твою свідомість. Віддавала себе тобі: повністю, безкорисливо, без останку. Палала зорею в темному обрії небес.</p>
<p>Та враз!… Обірвалася струна моїх надій і твоїх спогадів. Забракло життєдайних сил у твоїх чашах для моєї душі, зникла жага до життя.</p>
<p>Мліла без пристрасних цілунків, насолоджувалась образом у снах, проганяла ранки й марнувала дні в передвіщеннях ночей. Палала жагою до твоїх мрій… Марно!</p>

<div>




</div>

<p>Зів*яла! Засохла! Спустошилась! Зламала душу, скривила серцем, зненавиділа життя, зникла в хаосі безсонних ночей, без надії на ясне небо завтрашнього ранку.</p>
<p>Та все ж, прийшов новий день і нарешті зустріла Сонце! Його велич і могутність, красу й гордовиту незайманість. Сонце! Воно зрушило й надало неймовірної сили зернам натхнення. І крізь серце проріс прекрасний бутон! Минулі надії, спогади й події – забуто.</p>
<p>Серце вільне!</p>
<p>Неймовірна річ – терапія думок! Це нове життя!</p>
<p>Переродилась!</p>

<div></div>