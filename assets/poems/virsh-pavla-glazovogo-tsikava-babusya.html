<strong>Павло Глазовий – Цікава бабуся</strong>
<p>Розказував людям лектор про будову світу,<br />
Про планети і про Землю, про її орбіту.<br />
Під кінець одна бабуся встала та й питає:<br />
— Так ви кажете, що бога не було й немає?<br />
— Це доведено вже точно, — мовив лектор строго. —<br />
Була кругом матерія і більше нічого. —<br />
А бабуся кінчик хустки зім’яла у жмені.<br />
— І ви всього не знаєте, хоч і дуже вчені.<br />
Якщо справді матерії скрізь було доволі,<br />
То чого ж Адам і Єва жили в раю голі?</p>

<div></div>