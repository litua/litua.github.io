<strong>Дмитро Загул – “Як душа до душі заговоре…”</strong>
<p>Як душа до душі заговоре<br />
Про далекий і страчений рай,<br />
То здригаються скелі і гори,<br />
І змовкає журливий ручай.</p>

<div>




</div>

<p>Вони знають той смуток душевний,<br />
Що в піснях виливають серця,<br />
Вони чують той голос таємний,<br />
Що шепоче до серця співця.</p>
<p>І того так здригаютсья гори,<br />
І того затихає ручай:<br />
Їм знайоме всесвітнєє горе<br />
І за згубленим раєм одчай.</p>
<p>ІЗ ЗБІРКИ “З ЗЕЛЕНИХ ГІР”, З ЦИКЛУ “ЛІРИКА І”</p>

<div></div>