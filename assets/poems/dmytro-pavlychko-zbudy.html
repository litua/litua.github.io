<strong>Дмитро Павличко – Збуди </strong>
<p>Немає правди на землі й не буде,<br />
Допоки не зійде Чечня з хреста,<br />
Допоки Ти в її пробиті груди,<br />
Всевишній Боже, не вкладеш перста,<br />
Не скажеш — ось вона, жива! Не знаю,<br />
Чи ми вже трупи всі, а чи живі,<br />
Як дивимось на тих державців зграю,<br />
Що катові вклонились у Москві?<br />
Чия це воля? Де Твоя десниця,<br />
Що людство захищає від біди?<br />
О Господи, а може, це нам сниться?<br />
Так прожени сновидиво! Збуди!</p>

<div>




</div>

<p>***</p>

<div></div>