<strong>Павло Мовчан – “Дзвенющу радість спито з квітів…” </strong>
<p>Дзвенющу радість спито з квітів,<br />
і звук піхмарний обірвавсь,<br />
і круглість, в яблуці відкрита,<br />
розмилась запахом нараз.<br />
Душа добрішою ставала<br />
у повній паводі плодів,<br />
і віддих запаху поволі,<br />
як стовпчик диму, холодів.<br />
І доброхітно бігли хмари,<br />
підвладні подихам жури,<br />
і красномовніше канари<br />
з очима промінь говорив.<br />
А поряд втишені джерельця<br />
штовхали чітко густь води.<br />
І уколола раптом серце<br />
суха стеблина лободи.</p>

<div>




</div>

<p>***</p>

<div></div>