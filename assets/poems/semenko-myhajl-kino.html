<strong>Семенко Михайль – Кіно</strong>
<p>На задній лаві в кінотеатрі<br />
Поцілункувались міцно скрипка й піаніно.<br />
Він почув себе ніби на Татрах<br />
І розповідав Ванді про петербурзьку Ніну.</p>

<div>




</div>

<p>Вандині очі пильно дивились<br />
Зуби блищали і губи манили, —<br />
Губи тремтіли, шукали, благали —<br />
Безодню огню вони в себе ховали.</p>
<p>Лагодить мотор за стіною механік.<br />
Електрика освітлює в куті оркестру.<br />
Хутко буде публіка, що чекає співанок<br />
І велику драму на 3000 метрів.</p>
<p>11. IV. 1916. Владивосток</p>

<div></div>