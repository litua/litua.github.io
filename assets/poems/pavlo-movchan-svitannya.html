<strong>Павло Мовчан – Світання </strong>
<p>Коли я вийняв із відра<br />
потоплу теплу зірку,<br />
світ вийшов ніби з-під пера,<br />
що скреслило копірку.<br />
Коли ж я вдруге до відра<br />
нагнувся, то угледів,<br />
як плавав, мов серед Дніпра,<br />
білющо-білий лебідь.<br />
І біла тінь була на дні,<br />
немов на тихих пальцях,<br />
аж закортілося мені<br />
спіймати невидальце.<br />
Я стис відро, наче горіх,<br />
відчувши твердість ребер,<br />
і, нахилившись, зрозумів:<br />
дивлюся сам на себе.</p>

<div>




</div>

<p>***</p>

<div></div>