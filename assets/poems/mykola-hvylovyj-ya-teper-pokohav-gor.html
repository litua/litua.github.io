<strong>Микола Хвильовий – «Я тепер покохав город…»</strong>
<p>Я тепер покохав город<br />
так весняно, як дуб цвіте.<br />
Вже не ляже на скроню скоро<br />
цей прекрасний безмежний степ.<br />
Не піду на стіжки сіна<br />
і забуду озерну косу,<br />
де ширяв неможливо синій<br />
моїх дум і мрій лосунь.<br />
Я тепер не той, що в юність.<br />
Цукроварні духмяна путь<br />
одійшла за безбрежні дюни,<br />
що могилами шведськими звуть,<br />
Не побачу ніколи, ніколи<br />
ні доріжки (на ліс веде),<br />
ні поляни, де грають бджоли,<br />
де горить золотий день.<br />
Це одходить од мене навіки.<br />
Як і младість моя одійшла.<br />
Чи не радість? Я знаю тільки,<br />
що то був Чумацький Шлях.<br />
А тепер я кохаю город,<br />
цей сторожкий трамвайний дзвін.<br />
Він в мені неможливо скоро<br />
дорогим димком зацвів.<br />
Отже, вибачте, сизі далі,<br />
я свій вік доживу й тут…<br />
І співають мені тротуари<br />
про далеку прекрасну мету.</p>

<div></div>