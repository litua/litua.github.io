Сосюра Володимир – Хто в рідному краї тепло здобуває…<p>Хто в рідному краї тепло здобуває<br />
З пластів у підземнім бою,<br />
Хто в полі ростить все нові урожаї,<br />
Той любить Вітчизну свою.</p>
<p>Хто молодість нашу і світ ясновидий<br />
Леліє у ріднім краю,<br />
Хто ворога серцем усім ненавидить,<br />
Той любить Вітчизну свою.</p>

<div>




</div>

<p>Тому вона рідна, тому вона мила<br />
Й миліша за інші краї.<br />
Як мати, вона нас для щастя зростила,<br />
Тож будем любити її!</p>
<p>Квітучих садів нахиляються віти…<br />
Вона ж як весна молода!<br />
Для неї, для неї і жити й творити<br />
Під прапором миру й труда!<br />
1955</p>
<p>автор: <strong><a href="http://onlyart.org.ua/?page_id=8276">Сосюра Володимир</a></strong></p>

<div></div>