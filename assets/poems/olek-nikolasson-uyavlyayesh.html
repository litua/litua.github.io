Олек Ніколассон – Уявляєш?…<p>Уявляєш? Травень, година шоста, і призахідне сонце гладить вікна,<br />
а автобус котить собі на захід, несучи тебе до рідного міста.<br />
Ти ніколи в ньому не будеш гостем, твоє місто – вічне, і ти в нім – вічний;<br />
ти ніколи там не відчуєш страху. І тебе повітря в обійми стисне.<br />
І тебе вітатимуть всі будівлі, кожна вулиця, кожна зустрічна птаха!<br />
І тобі радітимуть навіть люди, що з тобою будуть ділить дорогу.<br />
І тебе зустріне вітальним співом чистий вітер, що овіває захід…</p>

<div>




</div>

<p></p>
<p>І у цьому місті ти просто будеш.<br />
І ніхто не спитає тебе, для чого.</p>
<p>автор: <strong>Olek Nikolasson</strong></p>
<p></p>

<div></div>