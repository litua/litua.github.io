<strong>Казімєра Іллаковічувна – Два птахи </strong>
<h3><em><strong>в перекладі Марти Тарнавської</strong></em></h3>
<p>Kazimiera I??akowicz?wna<br />
<em>Dwa ptaki</em><br />
<em> (Jak?e ma?o o ptakach wiemy!..)</em></p>

<div>




</div>

<p>Як же мало знаємо про птахів!<br />
Жив глухонімий раз сіромаха,<br />
що звик раннім ранком уставати,<br />
підглядати соловейка-брата.<br />
Соловейко із розверстим дзьобом,<br />
непомітний, зовсім без оздоби,<br />
тряс сердечним криком цілу галузь…<br />
В той же час глухонімий щоранку,<br />
педантично і безперестанку,<br />
хробаки визбирував помалу.<br />
Потім засинали — хто як годен:<br />
один — ситий, а другий — голоден,<br />
та обидва виповнені щастям.<br />
Лиш глухому й дотепер не вдасться<br />
зрозуміти солов’я-невдаху…</p>
<p>Як же мало знаємо про птахів!</p>
<p>***</p>

<div></div>