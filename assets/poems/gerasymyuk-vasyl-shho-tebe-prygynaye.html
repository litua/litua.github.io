<strong>Герасим’юк Василь – Що тебе пригинає…</strong>
<p>Що тебе пригинає<br />
до сирої землі?<br />
Це твоя тайна таїн<br />
дотліває; в золі.</p>
<p>Ця зола це вчорашня,<br />
це не дим – це туман.<br />
Ця земля вже не наша.<br />
Це спасенний обман.</p>

<div>




</div>

<p>Ніби ватра колишня,<br />
що нагріла цей край,<br />
нині нам найрідніша…<br />
Пригинай! Пригинай!</p>
<p>Дуже тихо стукоче<br />
непомітна зола.<br />
Щоб не зрадили очі,<br />
гнеться шия вола.</p>

<div></div>