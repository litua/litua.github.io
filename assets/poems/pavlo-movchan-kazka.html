<strong>Павло Мовчан – Казка </strong>
<p>Хто-не-хтось, де-не-десь, з деякого царства<br />
стрілку висмикнув з небес, мов пір’їнку з пташки;<br />
хтось чомусь її узяв, щось чомусь згадавши,<br />
рушники комусь хтось ткав, душу кляв пропащу,<br />
шкуру жаб’ячу палив наповіщось люто,<br />
каменю клубок котив, відбував покуту…<br />
Шлях світ за очі проліг десь чогось шукати:<br />
не знайшов, не вмів, не зміг, не здобув, не втратив…<br />
Міст скляний не перейшов і не зміряв моря,<br />
не звивав волосся шовк, серця не впокорив…<br />
Не втолив — спалив язик; шепіт,<br />
наче сажа: принатурився, привик, душу сном обтяжив…<br />
Не згадаю де, коли, як, чому, навіщо,<br />
хто до серця присмолив лихо-кам’янище,<br />
чом розслабла тятива, обважніли й руки,<br />
крик чому не перейнять, не збагнуть сполуки?<br />
А од сонця все летять променисті стріли,<br />
і тому жада душа завше перевтілень.</p>

<div>




</div>

<p>***</p>

<div></div>