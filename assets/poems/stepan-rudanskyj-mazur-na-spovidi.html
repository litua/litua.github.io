<strong>Степан Руданський – Мазур на сповіді</strong>
<p>Сповідав ксьондз молодий<br />
Мазура старого.<br />
«Що ж,— питає,— чуєш ти<br />
За собою злого?»</p>
<p>«А нічого!.. Та і що ж<br />
Злого чути маю?<br />
Чи в костьолі коли був?<br />
Чи коршму минаю?</p>
<p>Слава богу, господь крив:<br />
Того не бувало…»<br />
«Ах ти, грішнику такий!<br />
Чи ж того ще мало?</p>

<div>




</div>

<p>А ще більше? Може, й звів<br />
Чужую дитинку?»<br />
«Хотів тілько — та куди!<br />
Не твоїх літ, синку!..»</p>
<p>Підірвався з місця ксьондз<br />
Та хвать за чуприну!<br />
Та як його розмахав —<br />
Аж насередину!</p>
<p>А той чуба загорнув.<br />
«Правда,— каже,— люди.<br />
Хто із блазнями зайде,<br />
То й сам блазнем буде!»</p>

<div></div>