<strong>Дмитро Загул – “За непроглядною заслоною…”</strong>
<p>За непроглядною заслоною<br />
Живуть такі, як я, –<br />
А тут чужою, незнайомою<br />
Сумує день і ніч<br />
Сумна душа моя…</p>
<p>Я б’юся з тою перепоною<br />
Вже сотні тисяч літ, –<br />
Та думкою німою, нерухомою<br />
Не можу вибитись<br />
В потусторонній світ.</p>

<div>




</div>

<p>Чи хто руками міцно-сильними<br />
Заслону зірве з царства дня?<br />
Хто дасть мені зійтися з вільними,<br />
З такими вільними,<br />
Як був колись перед віками я?</p>
<p>ЛІТЕРАТУРНО-НАУКОВИЙ ВІСНИК. Київ, 1919, ч. І, с. 6-7; передрук з антології Б. Кравціва ОБІРВАНІ СТРУНИ. Нью-Йорк, 1955, с.156.</p>

<div></div>