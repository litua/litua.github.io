<strong>Людмила Васильєва – Дніпропетровськ</strong>
<p>Дніпропетровськ – ти серце України,<br />
Твій ритм усіх пробуджує від сну,<br />
У дні святкові, та в буденні днини<br />
Ти сяєш так, немов зустрів весну.<br />
Буваєш різним в кожну пору року,<br />
Зимою сивим, наче мудрий дід,<br />
А влітку ти зелене, ясне око<br />
Дитини, що народжена на світ.<br />
А наш Дніпро – то кров твоїх артерій,<br />
Широкий степ в долоні місто взяв,<br />
Дніпропетровськ – вогні твоїх містерій<br />
Хвилюють серце сотнею уяв.<br />
Вночі на небо зоряне ти схожий,<br />
А вдень – веселка з кольорів та фарб,<br />
Охороняє місто сам дух Божий,<br />
Воно – коштовний та безцінний скарб.<br />
Завжди до тебе вчасно повертаюсь<br />
Із мандрів, із країн чужих та міст,<br />
Чим ближче я до тебе наближаюсь,<br />
Тим твій видніший велетенський зріст.<br />
Ти – батько і творець моєї долі,<br />
І хай багато міст є взагалі,<br />
Лише тобі освідчуюсь в любові,<br />
Вклоняюсь у подяці до землі.</p>

<div></div>