<strong>Анна Лисенко – Своїй ампутованій половині…</strong>
<p>своїй ампутованій половині я читаю вірші уже в спину,<br />
розказую про те, що в принципі, якщо захотіти,<br />
і викинути весь підлітковий максималізм,<br />
і видалити з плей-листа Земфіру,<br />
то жити і не писати йому цілком можливо.</p>

<div>




</div>

<p>але все ж я лежу, дивлюсь в стелю,<br />
веду з ним монологи в районі серця,<br />
говорю чітко, з паузами і акцентами:<br />
– знаєш, моя ампутована половина,<br />
не кровоточити тобі віршами немає сили”</p>

<div></div>