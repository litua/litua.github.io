<strong>Микола Вінграновський – Юлії Іполитівні Солнцевій</strong>
<p>Мене осяяння сповняє перед Вами<br />
Від Ваших дум і серця висоти.<br />
Я образ Ваш небесними словами<br />
В своїй душі навіки засвітив.</p>

<div>




</div>

<p>Всі Ваші дні, як птахів перелеття,<br />
Лягли за велетнем в суворості доріг.<br />
Тягар трудів, тягар його безсмертя,<br />
Як щастя знак, на Ваші плечі ліг.</p>
<p>Хвала і честь Вам, героїчна жінко!<br />
В стражданні Ви пішли його шляхами,<br />
Добром прокладеними</p>
<p>  і барвінком…</p>
<p>Я молодість свою схиляю перед вами.</p>
<p><em>1956</em></p>

<div></div>