<strong>Ірина Галинич – А зараз тільки німота</strong>
<p>Зневагою мене нагородила<br />
і чашу зла ти випила до дна.<br />
Зриваючи з рамен прекрасні білі крила,<br />
земному пороху їх й бруду віддала.</p>
<p>Чарівне біле личко засмага осквернила<br />
і рук тонка краса опущена у бруд,<br />
гадаючи тепер ,що гідність загубила,<br />
ступила вільний крок у згусток зла і блуд.</p>

<div>




</div>

<p>Смарагдово-сумні,підступно-дивні очі,<br />
шалені від думок і тихі від життя.<br />
Тепер не світять днем в них заховались ночі.<br />
Колись такі живі! Там зараз німота…</p>
<p><a href="http://onlyart.org.ua/?page_id=514">до переліку віршів Ірини</a></p>

<div></div>