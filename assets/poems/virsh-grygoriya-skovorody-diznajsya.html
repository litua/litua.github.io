<strong>Григорій Сковорода – Дізнайся…</strong>
<p>Дізнайся, що називаю щасливим життям.<br />
Все облиш і зверни туди своє серце.<br />
Всім серцем дотримуйся такого правила: слідкуй<br />
за божими словами:<br />
О сину мій! Віддай мені своє серце!<br />
Віддай мені своє серце; якщо ж віддаси<br />
Частину серця світові, я не візьму твого серця<br />
Щасливий, кому вдалося знайти щасливе життя;<br />
Але щасливіший, хто вміє користуватися ним.<br />
Не досить знайти здорову їжу й напій,<br />
Якщо смак тебе зіпсований хворобою;<br />
Не досить сяяти світлові денного сонця,<br />
Якщо світло голови затьмарене.<br />
Діяльна бездіяльність збільшує наші сили;<br />
На кораблях і колісницях ми прагнемо до доброго життя.<br />
Але те, чого прагнеш, з тобою:<br />
Воно, друже, — всередині тебе,<br />
Якщо ти задоволений долею, будеш спокійний.<br />
Не той щасливий, хто бажає кращого,<br />
А той, хто задоволений тим, чим володіє.</p>

<div></div>