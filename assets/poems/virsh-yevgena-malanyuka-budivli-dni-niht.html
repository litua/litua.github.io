<strong>Євген Маланюк – Будівлі дні ніхто не вирішив…</strong>
<p>Будівлі дні ніхто не вирішив,<br />
В очах від Вавилону — чорно.<br />
На каторзі жорстоких віршів<br />
Так тяжко душить слово-жорно.</p>

<div>




</div>

<p>Все рідше злет. Мотор задиханий,<br />
А нерви тріпотять, як троси,<br />
І, коли серце раптом стихне,<br />
Нас зрадять крила альбатроса,</p>
<p>И не відчуємо, що страчене<br />
Життя, від творчости криваве,<br />
Що нам призначена двозначна,<br />
Як поцілунок Юди, — слава.</p>
<p><em>1933</em></p>

<div></div>