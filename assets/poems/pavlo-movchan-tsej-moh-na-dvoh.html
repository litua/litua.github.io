<strong>Павло Мовчан – “Цей мох — на двох…” </strong>
<p>Цей мох — на двох;<br />
куди не глянеш,<br />
стоїть притомний літ<br />
весняний,<br />
хоч до весни — гай-гай!.. колись…<br />
З беріз ми соку напились,<br />
все ходим і когось гукаєм,<br />
й відлунок кожен, наче спис,<br />
у свої руки заплітаєм.<br />
Що нам до того — мох чи пух,<br />
чи ниття те, що в’яжуть птиці,<br />
єднає нам і зір, і слух<br />
разками чистої живиці?<br />
Бо заблукали ми — ще й як!<br />
Одне ув одному — дочасно…<br />
Чи ж явить нам весна свій знак<br />
на мить всерадісну, всещасну?<br />
І поіменно, прямо вряд<br />
ми кожне дерево гукали,<br />
не озираючись назад,<br />
де тінь із тіні воскресала.</p>

<div>




</div>

<p>***</p>

<div></div>