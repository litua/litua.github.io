<strong>Леся Українка – «Гострим полиском хвилі спалахують…»</strong>
<p>Гострим полиском хвилі спалахують<br />
після бурі у місячну ніч,<br />
наче військо мечами двусічними<br />
хоче знять вражі голови а пліч.</p>
<p>Зброї полиск і гомін розкотистий –<br />
се неначе повстання гуде,<br />
наче сила народна узброєна<br />
без упину на приступ іде.</p>

<div>




</div>

<p>Кожний меч – промінь світла небесного<br />
впав згори й знов угору зроста;<br />
кожний гук – відгук сили одвічної,<br />
що руйнує й будує світа.</p>
<p>Людське море, ти, сило народная,<br />
з чого ж ти собі зброю скуєш?<br />
Що повстане на місці порожньому<br />
того світа, що ти розіб’єш ?..</p>
<p>8.11.1902, San-Remo</p>

<div></div>