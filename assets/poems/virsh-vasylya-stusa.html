<strong>Василь Стус – Цей корабель виготовили з людських тіл…</strong>
<p>Цей корабель виготовили з людських тіл.<br />
Геть усе: палуба, трюм, щогли<br />
I навіть машинне відділення.<br />
Морока була з обшивкою —<br />
особливо погано держали воду місця,<br />
де попадалися людські голови.<br />
Коли утворювалася потужна водотеча,<br />
діру затикали кимось з екіпажу,<br />
в той час як решта<br />
шукала щасливої пристані<br />
у відкритому морі.</p>

<div></div>