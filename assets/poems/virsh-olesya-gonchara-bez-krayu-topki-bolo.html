<strong>Олесь Гончар – Без краю топкі болота…</strong>
<p>Без краю топкі болота,<br />
Без краю пагубні озерця.<br />
Перед очима встала та,<br />
Що рицар звав би: дама серця.</p>

<div>




</div>

<p>Не у сталевім сяйві лат,<br />
Як рицарі століть далеких,<br />
Іде із лайкою солдат,<br />
Розхристаний, на небезпеки.</p>
<p>І тільки вірність в серці чистім,<br />
Як давні рицарі, несем<br />
В непроходимості багнисті<br />
По трасах, мощених вогнем.</p>
<p><em>1944,</em><br />
<em> Терексентміклош</em></p>

<div></div>