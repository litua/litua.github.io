<strong>Марта Тарнавська – Зимова казка </strong>
<p>Замаяні снігом дерева<br />
і ніч, як день,<br />
а вітер в обличчя шле вам<br />
дзвінки пісень.</p>
<p>Білий сніг, білий сніг<br />
сипле зорі нам до ніг.<br />
Білий сніг — дар небес,<br />
світ увесь — світ чудес.</p>
<p>Полинемо в парі з тобою<br />
в чарівний край,<br />
де білою вкриті габою<br />
весь сум, одчай.</p>

<div>




</div>

<p>Білий сніг, білий сніг<br />
сипле зорі нам до ніг.<br />
Білий сніг — дар небес,<br />
світ увесь — світ чудес.</p>
<p>Під музики лагідну ласку<br />
полинем ми<br />
у мрій зачаровану казку —<br />
у чар зими.</p>
<p>Білий сніг, білий сніг<br />
сипле зорі нам до ніг.<br />
Білий сніг — дар небес,<br />
світ увесь — світ чудес.</p>
<p>***</p>

<div></div>