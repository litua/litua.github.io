<strong>Павло Мовчан – “Ти світиш в ніч лунку…” </strong>
<p>Ти світиш в ніч лунку<br />
тонким осколком скельця<br />
і носиш в кулачку<br />
пташине ніжне серце.<br />
Я знав твої меди,<br />
дзвінкі твої відерця,<br />
і коряком водив<br />
по зачапілих денцях.<br />
Загляну в копнячок,<br />
пригну вниз павутину —<br />
в прозорий корячок<br />
візьму-черпну росину.<br />
І так усе життя:<br />
ходіння і шукання,<br />
і згадки про пиття,<br />
якого смак — незнаний…</p>

<div>




</div>

<p>***</p>

<div></div>