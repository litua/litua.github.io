<strong>Микола Вінграновський – Коли моя рука, то тиха, то лукава…</strong>
<p>Коли моя рука. то тиха, то лукава,<br />
В промінні сну торкнеться губ твоїх<br />
І попливе по шиї і небавом<br />
З плеча на груди, із грудей до ніг…</p>
<p>Коли твоя рука солодка, ніби слава,<br />
Червонооким пальчиком майне<br />
В лимонній тиші і коли мене<br />
У темну глибину повергне темна слада —</p>

<div>




</div>

<p>У білій лодії тоді ми пливемо<br />
По водах любощів між берегами ночі:<br />
І голоси у гніздах ластівочі<br />
Стихають тихо… Золоте кермо</p>
<p>Заснуло! хмарини понад полем,<br />
І спить рука в руці, і на щоці<br />
Краплина щастя, виказана болем,<br />
До ранку світиться…</p>
<p><em>1965</em></p>

<div></div>