<strong>Герасим’юк Василь – Апостоли</strong>
<p>Спинився. І мить, може, мить постояв на межі.<br />
Вони не здригнулись, коли зупинився,</p>
<p>                        ні після.</p>
<p>Вони просто поруч ішли, галілейські мужі.<br />
Вони просто близько стояли,</p>

<div>




</div>

<p>        коли він вознісся.</p>
<p>А як їхні руки? В ту мить… Обійшлося без рук.<br />
Вони й перед тим не питали: пощо йому свідки.<br />
Він з ними ішов. Йшов востаннє. Ішов після мук.<br />
Йшов тільки що. І не довів їх до тигра із клітки.</p>

<div></div>