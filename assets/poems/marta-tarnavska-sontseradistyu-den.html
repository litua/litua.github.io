<strong>Марта Тарнавська – “Сонцерадістю день налито…” </strong>
<p>Сонцерадістю день налито:<br />
світ воскрес з кам’яного сну.<br />
Наче книга, душа розкрита:<br />
зустрічаю нову весну.</p>
<p>Знаю: дощ іде смертоносний,<br />
що залишить на серці знак;<br />
знаю: вся ця краса — відносна,<br />
суб’єктивних повна признак.</p>

<div>




</div>

<p>Знаю: все це — оманна зрада:<br />
моя радість і ця весна,<br />
— але я навіть мрії рада,<br />
що на мить повернулась, ясна.</p>
<p>Ах, щоб “бути — усе забути”,<br />
жити знов у полоні сну!<br />
П’ю солодку сонця отруту:<br />
зустрічаю нову весну.</p>
<p>1959</p>

<div></div>