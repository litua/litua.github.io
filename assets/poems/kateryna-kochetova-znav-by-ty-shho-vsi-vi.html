<strong>Катерина Кочетова – Знав би ти, що всі вірші про тебе…</strong>
<p>Знав би ти, що всі вірші про тебе,<br />
Знав би, як я згадую ті дні,<br />
Як вдивляюсь кожен вечір в небо,<br />
А в очах лиш відблиски сумні.</p>

<div>




</div>

<p>Знав би, як утратив барви світ,<br />
Коли мить прийшла обійм прощання.<br />
Розцвіте, мов яблуневий цвіт,<br />
У серцях омріяне кохання.</p>
<p>Знав би, як у снах мене тривожиш<br />
І стираєш межі почуттів.<br />
Я не знаю, чи колись хтось зможе<br />
Закохати так, як ти зумів…</p>
<p><strong><em>20.07.2011</em></strong></p>

<div></div>