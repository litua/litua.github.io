<strong>Богдан Согор – Інструкція життя</strong>
<p>Скажіть, де взяти до життя інструкцію,<br />
Де чітко сказано, без абстракційних фраз,<br />
Як правильно збирати цю конструкцію,<br />
Щоб зрозумілим стало все мені у раз.<br />
Бо так буває часто: сил поклав немало,<br />
Невпинно будував, всі труднощі долав,<br />
Та лиш легкого вітру вистачало,<br />
Щоб праці плід на землю знов упав.<br />
Ти затискаєш зуби, хоч болить страшенно,<br />
Щоб звести нові, сильні риштування,<br />
І знову трудишся постійно і щоденно,<br />
Цікавості несучи вгамування.<br />
Але напевно гіршого не може статись,<br />
Коли вже стіни звів, надавши їм покрівлю,<br />
Ти починаєш сильно суміватись,<br />
Чи саме ту ти зводив весь цей час будівлю..</p>

<div>




</div>

<p><a href="http://onlyart.org.ua/?page_id=44">до віршів Богдана</a></p>

<div></div>