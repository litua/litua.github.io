<strong>Ліна Костенко – Отак, як зроду, потаємно, з тилу…</strong>
<p>Отак, як зроду, потаємно, з тилу,<br />
Усіх міщан ощирені лаї<br />
Ненавидять в мені мою скажену силу,<br />
Ненавиджу я слабкості свої.</p>

<div>




</div>

<p>І скільки їх! Я зіткана з печалі.<br />
Для ближніх знято тисячі свитин.<br />
Коліна преклонивши, як Почаїв,<br />
Стоїть душа перед усім святим.</p>
<p>Дзижчать і жалять міріади версій.<br />
Ну що ж, нехай. Я сильна, навіть зла.<br />
Я знаю: слабкість — це одна з диверсій.<br />
А я ще в диверсантах не була.</p>

<div></div>