<strong>Тарас Шевченко – Над Дніпровою сагою</strong>
<p>Над Дніпровою сагою<br />
Стоїть явор меж лозою,<br />
Меж лозою з ялиною,<br />
З червоною калиною.</p>
<p>Дніпро берег риє-риє,<br />
Яворові корінь миє.<br />
Стоїть старий, похилився,<br />
Мов козак той зажурився.</p>
<p>Що без долі, без родини<br />
Та без вірної дружини,<br />
І дружини, і надії<br />
В самотині посивіє!</p>

<div>




</div>

<p>Явор каже: «Похилюся<br />
Та в Дніпрові скупаюся».<br />
Козак каже: «Погуляю<br />
Та любую пошукаю».</p>
<p>А калина з ялиною<br />
Та гнучкою лозиною,<br />
Мов дівчаточка, із гаю<br />
Виходжаючи, співають;</p>
<p>Повбирані, заквітчані<br />
Та з таланом заручені,<br />
Думки-гадоньки не мають,<br />
В’ються-гнуться та співають.</p>
<p><em>24 іюня [1860, С.-Петербург]</em></p>

<div></div>