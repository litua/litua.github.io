<strong>Павло Мовчан – Дидактичне </strong>
<p>Світ неубутний, новий повсякчасно;<br />
у ньому все доцільне, що прекрасне.<br />
Закон один панує всевладущий,<br />
єднаючи повітрям усяк сущих,<br />
даруючи неспокій, супокій<br />
усякому по висоті надій,<br />
і душі, наче зерна з шкаралущі,<br />
вилущує — тож зберегти зумій<br />
свою, не розміняй намарне:<br />
настане день невідання всекарний,<br />
щоб ти свої похибки зрозумів.<br />
Живи, дбайливо множачи добро,<br />
твоє життя — продовжений урок.<br />
Настане строк на все давать одвіт:<br />
чого тебе навчив цей білий світ?</p>

<div>




</div>

<p>***</p>

<div></div>