<strong>Василь Стус – Сто дзеркал спрямовано на мене…</strong>
<p>Сто дзеркал спрямовано на мене,<br />
в самоту мою і німоту.<br />
Справді — тут?  Ти справді — тут?  Напевне,<br />
ти таки не тут. Таки не тут.<br />
Де ж ти є? А де ж ти є? А де ж ти?<br />
Урвище? Залом? Ачи зигзаг?<br />
Ось він, довгожданий дощ. Як з решета.<br />
Заливає душу, всю в сльозах.<br />
Сто твоїх конань. Твоїх народжень.<br />
Страх як тяжко висохлим очам.<br />
Хто єси? Живий чи мрець? Чи може,<br />
і живий, і мрець? I сам на сам?</p>

<div></div>