<strong>Олена Теліга – Безсмертне</strong>
<p>Упало світло ліхтарів<br />
На день конаючий і тихий,<br />
Та перед смертю він зустрів<br />
Посмертні свічі — дивним сміхом.</p>
<p>І, мабуть, кожний з нас відчув<br />
Той сміх, як переможну силу,<br />
Як перенесену свічу<br />
За межі схилу.</p>

<div>




</div>

<p>І це тому я, мов у сні,<br />
Пішла серединою вулиць,<br />
І очі, зустрічні, ясні,<br />
Не глянули, а розчахнулись.</p>
<p>Та я минала всі вогні,<br />
Як світло не своєї брами,<br />
Бо чула: жданий довгі дні —<br />
Вже йде з безсмертними дарами.</p>

<div></div>