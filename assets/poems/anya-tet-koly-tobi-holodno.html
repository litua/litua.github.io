<strong>Аня Тет – Коли тобі холодно…</strong>
<p>Коли тобі холодно –<br />
Розклади вогонь:<br />
Спали в ньому спогади,<br />
Не бійся обпекти долонь..</p>
<p>Коли тобі сумно –<br />
Не треба чужих слів:<br />
Чини розумно,<br />
Навчися слухати сміх</p>

<div>




</div>

<p>Коли тобі важко –<br />
Відпусти тягар:<br />
Відчуй себе пташкою<br />
Розправ крила..і злітай</p>
<p>Коли тобі боляче –<br />
Не згинай коліна:<br />
Терпи молячись,<br />
У муках народжується Людина</p>
<p>Коли ж ти щасливий –<br />
Подякуй всі тим,<br />
Хто причетний до цього Дива,<br />
Бо вони роблять тебе живим..</p>

<div></div>