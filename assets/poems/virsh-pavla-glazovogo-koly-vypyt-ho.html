<strong>Павло Глазовий – Коли випить хочеться</strong>
<p>У суботу Никодим по подвір’ю ходить.<br />
Випить хочеться йому, аж живіт підводить.<br />
А в кишені лиш сірник та одна цигарка.<br />
До копійки підмела жіночка Одарка.<br />
Вийшла жінка на балкон, щось чіпля до шворок.<br />
— Гей, — гукає Никодим, — кинь копійок сорок!<br />
— Сам вернися та візьми. Невелика цяця!<br />
Як я кину їх? Вони к бісу розлетяться…<br />
— Тю! — лютує Никодим. — Завела балачку!<br />
Я піймаю на льоту — загорни в троячку.</p>

<div></div>