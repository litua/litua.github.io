<strong>Сингаївський Микола -Пам’ять 46-го</strong>
<p><em>Пам’ятаю голод</em></p>
<p><em>сорок шостого:</em></p>
<p>Жолудевий, кам’янистий хліб,<br />
Немічного бачити – дорослого,<br />
І дитинство зголоднілих літ.</p>

<div>




</div>

<p>Все злилось – у хлібне і насущне:<br />
Цвіт кори, макуха, лобода,<br />
Жолудина і зернина злущені,<br />
І джерельна – рятівна вода.</p>
<p><em>Звідти ми –</em></p>
<p><em>з воєнного і босого.</em></p>
<p>Все ж росли, мов придорож-трава.<br />
Незнищенна пам’ять сорок шостого<br />
Болем тим і нині ще жива.</p>

<div></div>