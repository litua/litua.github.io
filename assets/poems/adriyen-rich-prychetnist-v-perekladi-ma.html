<strong>Адрієн Річ – Причетність </strong>
<h3><em><strong>в перекладі Марти Тарнавської</strong></em></h3>
<p><em>Relevance</em><br />
<em> (That erudition…)</em></p>
<p>Як станути віч-на-віч<br />
тій ученості</p>
<p>Писали відповідь нам критики<br />
питання були нашими</p>
<p>Рамена, груди<br />
що прокидаються в холоді</p>
<p>І йоґурту горня<br />
опівдні з’їдене<br />
без жодних вияснень</p>

<div>




</div>

<p>Книжки, що їх ми позичали<br />
щоб прочитати думку один в одного</p>
<p>Гора видань дешевих<br />
з обох боків каміну<br />
і біля ліжка</p>
<p>Яка різниця<br />
що ці книжки<br />
з невисловного болю</p>
<p>як денне світло з тих годин</p>
<p>коли горить неон<br />
на вежі страхувального будинку<br />
всю ніч мов місяць</p>
<p>***</p>

<div></div>