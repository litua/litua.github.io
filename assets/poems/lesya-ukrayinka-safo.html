<strong>Леся Українка – Сафо</strong>
<p>Над хвилями моря, на скелі,<br />
Хороша дівчина сидить,<br />
В лавровім вінку вона сяє,<br />
Співецькую ліру держить.</p>
<p>До пісні своєї сумної</p>
<p>На лірі вона приграє.</p>
<p>І з піснею тою у серці</p>
<p>Велика їй туга встає:</p>

<div>




</div>

<p>В тій пісні згадала і славу<br />
Величну свою, красний світ,<br />
Лукавих людей, і кохання,<br />
І зраду, печаль своїх літ,</p>
<p>Надії і розпач… Дівчина</p>
<p>Зірвала лавровий вінець</p>
<p>І в хвилях шумливого моря</p>
<p>Знайшла своїй пісні кінець.</p>
<p>[с. Колодяжне, 1884, 3 листопада]</p>

<div></div>