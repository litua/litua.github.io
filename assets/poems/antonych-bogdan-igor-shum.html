<strong>Антонич Богдан-Ігор – Шум</strong>
<p>Шумить і шамотить шумка шума,<br />
шум прибирає, як весною повінь,<br />
і кожен лист на дубі шуму повен.<br />
Здіймає шлик із голови чумак.</p>
<p>Шпарка шурнула шурубура шуру,<br />
мов малахай, маха майном у май<br />
і розвіває все кругом украй,<br />
що людям аж мороз іде за шкуру.</p>

<div>




</div>

<p>Тріщить, лящить, мов щелепа, корчма,<br />
й ліщина галуззю стає сторчма.<br />
Це бродить вітер, шуму перший родич,</p>
<p>і пальцем стукає до неба віллі.<br />
Це шум — натхненна музика природи<br />
на смерті та життя гучнім весіллі.</p>

<div></div>