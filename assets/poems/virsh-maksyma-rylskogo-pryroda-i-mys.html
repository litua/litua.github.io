<strong>Максим Рильський – Природа і мистецтво</strong>
<p><em>Йоганн-Вольфганг Гете</em><br />
<em> в перекладі Максима Рильського</em></p>
<p>Не в розбраті мистецтво й природа,<br />
Як дехто мислить: путь у них одна.<br />
Мене обох їх надить глибина,<br />
І поміж ними — обопільна згода.</p>

<div>




</div>

<p>За чесний труд — висока нагорода!<br />
Працюй уперто, хай мета ясна<br />
Діла твої освітлює до дна,<br />
І полум’ям пойме тебе свобода.</p>
<p>Так повсякчасно в творчості бува:<br />
Даремно рветься буйна голова<br />
Довершеності досягти самої</p>
<p>Як хочеш до великого дійти,<br />
Обмеж себе; лише в законі ти<br />
Здобудеш волю, радість — у спокої.</p>

<div></div>