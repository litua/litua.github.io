<strong>Микола Луків – Не вимовлю ні слова</strong>
<p>Не вимовлю ні слова. Помовчу.<br />
А дощ іде. А вітер хилить клени.<br />
На серці так бентежно — до плачу.<br />
Присядь, кохана, ближче біля мене.</p>

<div>




</div>

<p>Отак. Спасибі. Чуєш, як шумить,<br />
Як шелестить, кипить травнева злива?<br />
Увесь наш вік — одна жагуча мить,<br />
Я б так хотів, щоб ти була щаслива!</p>
<p>Нехай не ятрять прикрощі душі,<br />
Нехай квітує щирість поміж нами…<br />
Присядь. Послухай. Шелестять дощі<br />
Про те, чого не вимовиш словами.</p>

<div></div>