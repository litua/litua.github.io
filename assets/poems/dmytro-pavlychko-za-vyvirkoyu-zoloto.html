<strong>Дмитро Павличко – “За вивіркою золотою…” </strong>
<p>За вивіркою золотою<br />
Я біг вершинами смерік,<br />
Провалювавсь у темну хвою,<br />
Як у вогонь, що серце пік.</p>
<p>Я обдирався об ялиці,<br />
Та знову біг через руні,<br />
Мов краплі чорної живиці,<br />
Кров запікалась на мені.</p>

<div>




</div>

<p>Я біг, і падав з високості,<br />
І піднімався нашвидку,<br />
Не відав, чи ламались кості,<br />
Чи хмиз тріщав у темнику.</p>
<p>Чого вона тікала в пущу<br />
Від мене, ніби від хортів,<br />
Таж я ту білку проклятущу<br />
Лишень погладити хотів!</p>
<p>***</p>

<div></div>