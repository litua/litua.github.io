<strong>Мозолевський Борис – Високе небо дихало в пульсарах…</strong>
<p>Високе небо дихало в пульсарах,<br />
Степи текли повільно, як псалом,<br />
її по-скіфськи звали Майосара,<br />
Що значить: Юнка з Місячним Чолом.</p>
<p>Та що — чоло і що — вишневі губи,<br />
Коли з дитинства кинута в гарем.<br />
Коли прийшли під ранок душогуби.<br />
“Збирайся,— кажуть.— Підеш за царем”.</p>

<div>




</div>

<p>Жерці стояли хижі, наче круки.<br />
Під серцем невимовно щось пекло,<br />
їй край могили заламали руки,<br />
Змастили лоєм місячне чоло.</p>
<p>Світ закотився — відкривайте жили!<br />
А сонце мчить над степом — не спинить,<br />
її по-скіфськи хусткою душили,<br />
Щоб тою смертю рук не забруднить.</p>

<div></div>