<strong>Дмитро Павличко – “Як я помру, до мене не підходь…” </strong>
<p>Як я помру, до мене не підходь,<br />
І рук своїх ти не клади на мене,<br />
Бо дотик твій відчує моя плоть,<br />
І серце стрепенеться вже студене.<br />
Та на моїм обличчі не сяйне<br />
Щасливий усміх – познак воскресіння,<br />
І мука смерті знов скує мене,<br />
І знову плоть мою оберне в тління.</p>

<div>




</div>

<p>Та ні! Прийди і доторкнись чола,<br />
Де застигати будуть риси вперті.<br />
Дай тої муки, що в житті була<br />
Безтямою мого кохання й смерті.</p>
<p>***</p>

<div></div>