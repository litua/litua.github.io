<strong>Дмитро Павличко – “Де ждав я тебе, як свята…” </strong>
<p>Де ждав я тебе, як свята<br />
Натруджений жде чоловік,<br />
Там птахи, дерева й звірята<br />
Закохані в тебе навік.</p>

<div>




</div>

<p>Де запах твого волосся<br />
Розквітнув, як синій без,<br />
Там серце моє вознеслося<br />
В сліпучі верхів’я небес.</p>
<p>Де я в молодому бентежжі<br />
Під руками твоїми горів,<br />
Там світять зоряні вежі<br />
Найкращих моїх вечорів.</p>
<p>***</p>

<div></div>