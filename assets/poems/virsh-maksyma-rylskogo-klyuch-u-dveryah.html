<strong>Максим Рильський – Ключ у дверях задзвенів.</strong>
<p>Ключ у дверях задзвенів. Самота, працьовита й спокійна,<br />
Світить лампаду мою і розкладає папір.<br />
Вбога герань на вікні велетенським росте баобабом,<br />
По присмерковій стіні дивний пливе корабель.</p>

<div>




</div>

<p>Ніби крізь воду вчуваються крики чужинців-матросів,<br />
Вітер прозорий мене вогким торкає крилом,<br />
Розвеселяє вітрила, гаптовані шовком гарячим,<br />
І навіва з островів дух невідомих рослин.</p>

<div></div>