Юрій Андрухович – Веснянка до сну<p>Цвітіння дерев найніжніша пора —<br />
найвище зусилля краси і добра…<br />
Як чуйно ступаю в зелену країну,<br />
де соком дощів пахне тепла кора!..</p>
<p>Це все ще присниться: і ці дерева,<br />
і сповнена зросту зірчаста трава —<br />
і вчора, і нині, і завтра, і вічно<br />
дерев біле сяйво на землю сплива…</p>

<div>




</div>

<p>А злива вночі — то висока вода,<br />
то пружних стихій ошаліла хода,<br />
і світ на світанку побачиш, мов тайну,<br />
з якої спадає завіса бліда…</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>