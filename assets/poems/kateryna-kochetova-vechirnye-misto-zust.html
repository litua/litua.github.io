<strong>Катерина Кочетова – Вечірнє місто зустрічає ніч…</strong>
<p>Вечірнє місто зустрічає ніч,<br />
І цвіт дерев втрачає білосніжність,<br />
Танок пелюсток, наче віч-на-віч,<br />
Відкриє казку, де панує ніжність.</p>

<div>




</div>

<p>А теплий вітер схопить у полон –<br />
Він передасть тобі мої вітання,<br />
Змалює місяць, наче тим пером,<br />
Весни чарівність у її світаннях.</p>
<p>Лагідність сонця зробить день ясним,<br />
Твоя усмішка – світлим і яскравим,<br />
Мою ж цікавість словом прожени,<br />
Повідавши скоріш,як твої справи…</p>
<p><strong><em>25.04.2012</em></strong></p>

<div></div>