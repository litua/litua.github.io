<strong>Богдана Лапченко – Мої ніженьки босі…</strong>
<p>Мої ніженьки босі<br />
по холодній підлозі,<br />
по бруківці на розі<br />
Богомольця-Франка.<br />
Як експресом зі Львова,<br />
прилетіла розмова,<br />
клеїть очі утома,<br />
просить хліба шматка.<br />
Не говориш зі мною,<br />
ніч озветься луною,<br />
поведе за собою<br />
на центральний майдан.<br />
Запитання вирують:<br />
кого знову обдурять,<br />
а кого намалюють?<br />
Ти мовчиш. Винен сам.</p>

<div></div>