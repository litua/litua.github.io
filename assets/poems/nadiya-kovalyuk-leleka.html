<strong>Надія Ковалюк – Лелека</strong>
<p>В полях України, далеко-далеко<br />
Де сонце ховається в житі,<br />
Від суму і туги вмирала Лелека,<br />
А їй би ще жити і жити.<br />
Загинув коханий в холодному краї<br />
Де люті вітри-буревії.<br />
Без нього-і зорі на небі не сяють,<br />
Без нього і крила німіють…<br />
Стоїть, наче статуя вірності,в полі<br />
З глибокої ночі до рання<br />
Немає в Лелеки інакшої долі,<br />
Коли помирає кохання…<br />
А з неба,згасаючи, падає зірка<br />
І сльози застигли озерцем.<br />
Бо на Україні Лелека, як жінка,<br />
Якщо вона любить-то серцем.</p>

<div>




</div>

<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>