<strong>Людмила Григоренко – Ще ліс дрімає…</strong>
<p>Ще ліс дрімає, під снігами під тяжкими<br />
У сонній тиші сплять берізоньки стрункі,<br />
Осики, клени, а дуби старі над ними<br />
Широкі віти розпустили громіздкі,</p>
<p>Ще ліс дрімає, зеленіючі ялини,<br />
Накинувши на плечі білу шаль…<br />
Вслухаються крізь сон, як сумно лине,<br />
Над лісом, пісня вітру в синю даль,</p>

<div>




</div>

<p>Ще ліс дрімає, сіро – чорний одинокий,<br />
Німий, холодний, сонний і безсилий,<br />
Та розіб’є весна зимовий спокій –<br />
Дзвінкоголосими принесена на крилах,</p>
<p>Ще ліс дрімає, та лиш сонячне проміння,<br />
Руденькі кіски ніжно розплете…<br />
Стечуть сніги струмками під коріння<br />
І перша квіточка весняна зацвіте,</p>
<p>Заграють зеленню травиця і листочки<br />
І ліс дрімаючий пробудиться від сну,<br />
І задзвенять пташині голосочки<br />
В піснях своїх вітаючи весну.</p>

<div></div>