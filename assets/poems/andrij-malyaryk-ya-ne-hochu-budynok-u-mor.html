Андрій Малярик –  Я не хочу будинок у моря…<p>Я не хочу будинок у моря,<br />
Не прошу̀ я картини Моне.<br />
Що ж поробиш, так випала доля,<br />
Мене втішить хороший сонет.</p>
<p>Не потрібні манірні вистави,<br />
Та й «кохаю» твоє – вже брехня.<br />
І, будь ласка, не шли телеграми,<br />
Я вже звикла з девізом сама.</p>
<p>Мені тепло тоді, коли холодно,<br />
І сміюсь я, коли так болить,<br />
І не гірко, знаєш, а солодко,<br />
Вже і голос давно не тремтить.</p>

<div>




</div>

<p>Я навчилася бути сильною,<br />
Без обійм й поцілунків твоїх.<br />
Я забула про слово мріяти,<br />
Про підтримку, турботу і сміх.</p>
<p>Ми з самотністю стали сестрами,<br />
Закріпивши родинний звязок.<br />
І домовились бути чесними,<br />
Жити мирно, без всяких сваро̀к.</p>
<p>автор: <a href="http://onlyart.org.ua/?page_id=47247"><strong>Андрій Малярик</strong></a></p>

<div></div>