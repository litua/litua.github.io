<strong>Антонич Богдан-Ігор – До нас!</strong>
<p>Каштани в ранок сивий, попелястий<br />
шуміли над твоїм вікном.<br />
Ти встав, щоб далі ткати, далі прясти<br />
турбот, пісень та мрій фантом.</p>
<p>(Каштани наче прапори хвилясті).</p>

<div>




</div>

<p>Хай час від цвілі береже<br />
шляхетне срібло весняного співу.<br />
Та лиш послухай: тут уже<br />
нова лунає пісня — рожа гніву.</p>
<p>Ось краще ти до нас ходи,<br />
де, наче сосни рівні та високі,<br />
юнацтва смілого ряди<br />
відмірюють дзвінкі, пруживі кроки.</p>

<div></div>