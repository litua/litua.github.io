<strong>Павло Мовчан – Пташине імення </strong>
<p>Опукла спокусливість ліній пливучих<br />
схвильовану плоть за хвилину озвучить;<br />
і ніч насолоди, спожита поволі,<br />
розчиниться в грудях крупинкою солі.<br />
Від лона палкого долоні відлинуть,<br />
заносячись вгору на лет лебединий,<br />
і витнуть в повітрі осягнуті форми,<br />
щоб солод плавкий пережити повторно.<br />
Похмільне вино спучнявіє у жилах,<br />
коли захолоне, і спогад відхлине,<br />
і пам’ять твоя, мов блакить спорожніла,<br />
осмеркне, зберігши імення пташине.</p>

<div>




</div>

<p>***</p>

<div></div>