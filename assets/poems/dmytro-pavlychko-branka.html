<strong>Дмитро Павличко – Бранка </strong>
<p>Бідна Європо, на небо поглянь —<br />
В небі розсипалась кров, наче грань;<br />
Битва за волю відбилась вгорі;<br />
Зорі ридають, немов матері.</p>
<p>Тяжко висить над тобою Чечня,<br />
Чавить свободу московська броня,<br />
Чути крізь хмари, як танки ревуть,<br />
Люто Чумацька кривавиться Путь.</p>

<div>




</div>

<p>Бідна Європо, живеш, наче в сні,<br />
Свободолюбні співаєш пісні,<br />
Завтра тобі вже під гусениць зик<br />
Варвари вирвуть пісенний язик.</p>
<p>Будеш благати: “Чеченці, брати,<br />
Під бетеери навчіте лягти!”<br />
Ах, моя панно, бліде янголя,<br />
Ляжеш ти бранкою під москаля!</p>
<p>***</p>

<div></div>