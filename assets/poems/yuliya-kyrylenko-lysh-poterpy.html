Юлія Кириленко – Лиш потерпи…<p>Лиш потерпи, це не на мить – навічно<br />
Твоєї я торкнулася душі,<br />
Ти зможеш посміхатися зустрічним,<br />
Та серця більш не зможеш їм лишить.<br />
Лиш потерпи, це не на мить – назавше,<br />
Як я в твоїх, так ти в моїх очах.<br />
Життя ми вип’єм із одної чаші,<br />
І зорі ми розсиплем по вітрах.<br />
Лиш потерпи, не мить одну – невпинно<br />
Обох п’янить пронизуючий крик…<br />
Ми в механізму долі запчастини,<br />
Та в кожному є цілий материк.<br />
Лиш потерпи, з тобою я до краю,<br />
І кожен подих – заново життя.<br />
Від цього не втекти. Я й не тікаю.<br />
Від долі ж бо немає укриття.</p>

<div>




</div>

<p>автор: <strong><a href="http://onlyart.org.ua/?page_id=45168">Юлія Кириленко</a></strong></p>

<div></div>