Олеся Крисько – Чи буде так колись, скажи…<p>Чи буде так колись, скажи,<br />
Що я від болю більше не ховатимусь?<br />
Скажи чи варто сподіватися?<br />
І як забути найтернистіші стежки?<br />
Скажи, чи хтось мої загоїть рвані рани,<br />
І хто довіри смак мені поверне?<br />
Чи я, можливо, зовсім ще зарано<br />
Замурувала в душу усі брами?</p>
<p>Чи вірити в майбутнього здійсненність,<br />
Чи варто в серці оселятися надіям?<br />
Ти ж до життя мене безглуздо так зневірив<br />
І закував мене у безнатхненність.<br />
Я серце так боюсь відкрити знову,<br />
Пересипаю час в порожнє із пустого,<br />
Й нікого не пускаю на пороги,<br />
Вбачаючи у всьому підлу змову.</p>
<p>З баждужістю, невже так було треба,<br />
Скажи за що мої обрізав крила?<br />
Я без любові враз осиротіла<br />
І вже не маю сил піднятись в небо.<br />
Чи знаєш ти, де біль шукатиме пристанку?<br />
Як він палаючи ламав все тіло,<br />
Та в закутках безжально і так вміло<br />
Все випалив безслідно до останку!</p>

<div>




</div>

<p>Чи знаєш ти, як боляче вмирати?<br />
Від відчаю – до крові губи!<br />
І наче на віки у груди<br />
Ховати серце в заржавілі ґрати!<br />
Скажи, чи я колись воскресну<br />
З хреста, тобою на котрім розп’ята,<br />
За що мені така розплата?<br />
Скажи, чи дочекаюсь весну?</p>
<p>Все навскосяк, на перекір і криво…<br />
Чи варто ще леліяти надію,<br />
Що буде той, кому я знов повірю?<br />
Скажи, чи варто сподіватися на диво?</p>
<p>І вірити, що ще буду щаслива…</p>
<p>автор: <a href="http://onlyart.org.ua/?page_id=33183"><strong>Олеся Крисько</strong></a></p>
<p></p>

<div></div>