<strong>Богдана Лапченко – Я врятую тебе від самого себе…</strong>
<p>Я врятую тебе від самого себе,<br />
Від думок, від людей і від світу.<br />
Я віддам тобі все, що є дороге<br />
І закутаюсь в теплий світер.<br />
Я наллю собі в келих по вінця вина,<br />
Сяду в темряві на підвіконня.<br />
Заховаюсь у ніч. Я сьогодні сама.<br />
В грудях тепло, а від вина – сонно.<br />
Сон прийшов під вікно, та я з ним не піду,<br />
Дочекаюсь тебе непомітно.<br />
Я з любові й тепла нам віночки сплету,<br />
Обвінчає нас лагідний вітер.<br />
За тобою ітиму у села й міста,<br />
Де б не був ти – завжди буду поряд.<br />
Я врятую тебе, поцілую в уста,<br />
Подарую закоханий погляд.</p>

<div></div>