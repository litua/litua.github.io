<strong>Олена Теліга – Сьогодні кожний крок хотів би бути вальсом…</strong>
<p>* * *</p>
<p>Сьогодні кожний крок хотів би бути вальсом.<br />
Не студить вітер уст — зігрівся коло них.<br />
І радісно моїм тонким, рухливим пальцям<br />
Торкатись інших рук і квітів весняних,</p>

<div>




</div>

<p>Любов — лише тобі. А це її уламки,<br />
Це через край вино! В повітря квіт дерев!<br />
Це щастя, що росте в тісних обіймах рамки<br />
Закритої душі і рамку цю дере!</p>
<p>Щоб зайвину свою розсипати перлисто:<br />
Комусь там дотик рук, комусь гарячий сміх.<br />
Ось так приходить мент, коли тяжке намисто<br />
Перлинами летить до випадкових ніг.</p>
<p>* * *</p>

<div></div>