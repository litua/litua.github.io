Іван Андрусяк – на синій світ птахів злетяться інші…<p>на синій світ птахів злетяться інші<br />
так само ще неторкані птахи<br />
і хтось мені перелистає вірші<br />
немов перелистає тельбухи</p>
<p>розріже пальцем губи дерев`яні<br />
заговори чи не заговори<br />
а тільки простір зовсім іншим стане<br />
від праведної слави і хули</p>

<div>




</div>

<p>яйцеголові множаться творіння<br />
немислимо кого або чиї<br />
і гадина пролущиться з насіння<br />
для того аби знищити її</p>
<p>прощатися — це плескати в долоні<br />
кохатися — це пити теплу кров<br />
але насправді всі слова солоні<br />
договори договори горо</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>