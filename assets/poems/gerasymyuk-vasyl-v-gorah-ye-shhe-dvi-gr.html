<strong>Герасим’юк Василь – В горах є ще дві ґражди…</strong>
<p>В горах є ще дві ґражди. Хлопці,<br />
знімайте кіно.<br />
Там, як треба, до шлюбу співають, як треба,<br />
ховають<br />
українських акторів, яким продають полотно.<br />
А за рік, і за два, і за три поіменно згадають.<br />
Не про Йванка й Марічку, а про Миколайчука<br />
ще розкажуть у горах — такі були кіна,<br />
панове.<br />
Бокораші — лишилося слово. І навіть ріка.<br />
А точніше, лиш тінь її. І Миколайчукова.</p>

<div></div>