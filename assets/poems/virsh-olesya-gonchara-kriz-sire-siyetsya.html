<strong>Олесь Гончар – Крізь сіре сіється сито…</strong>
<p>Крізь сіре сіється сито<br />
Дощик осінній.<br />
Мабуть, нам більше не пити<br />
Кубки весільні,<br />
Мабуть, нам більше не бачить<br />
Ранки весняні.<br />
Чуєш, як сосни плачуть,<br />
Од горя п’яні.<br />
Чуєш, як степ ридає<br />
Без вільного плуга.<br />
А долі не жди, немає,<br />
Одна лиш наруга.<br />
Одна лиш наруга зухвало<br />
| Свистить нагаями.<br />
Скільки вже тих не стало,<br />
Які були з нами!<br />
Близькі вже стали далекі,<br />
Ми гинем ні за що.<br />
У вирій летять лелеки,<br />
Як юність пропаща.</p>

<div>




</div>

<p><em>1942</em></p>

<div></div>