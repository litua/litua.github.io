<strong>Герасим’юк Василь – Із вірша…</strong>
<p>Сьогодні тобі в дорозі<br />
зустрілася безіменна полонина,<br />
стан в тумані:<br />
вчуваються колокільця і пахне димом.</p>
<p>Ти на мить зупиняєшся,<br />
заплющуєш очі, затуляєш вуха, не дихаєш і…</p>
<p>Залишається тільки туман —<br />
та полонина звикла бути химерою.</p>

<div>




</div>

<p>І тому,<br />
коли обминаєш покинутий васаг,<br />
якого ніколи ніхто не зрушив з місця,<br />
ти миттю заповнюєш його<br />
всілякими комедіантами і різним набродом<br />
(з обов’язковими до того ж лівим<br />
та правим крилом), —<br />
і віз котиться вниз;</p>
<p>а коли обминаєш роздерту ведмедем корову,<br />
розумієш: на рідну полонинку<br />
ти майже прийшов.</p>

<div></div>