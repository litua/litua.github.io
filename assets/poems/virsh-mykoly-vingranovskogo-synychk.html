<strong>Микола Вінграновський – Синичко, синичко…</strong>
<p>— Синичко, синичко,<br />
А де твоя спідничка,<br />
І ти на морозі<br />
Ходиш в босій нозі?</p>
<p>— Була на весіллі,<br />
Була й на похміллі,<br />
І моя спідничка<br />
Там, де й черевички.</p>

<div>




</div>

<p>— Сороко, сороко,<br />
А де твоя сорочка,<br />
Що ти на сніжини<br />
Та без сорочини?</p>
<p>— Була на хрестинах,<br />
Ще й на іменинах.<br />
Мені ті хрестини,<br />
Що без сорочини.</p>
<p>— Синичко-сороко,<br />
А де ж ваше око,<br />
Що ні спідничини,<br />
Ані сорочини?</p>
<p><em>1968</em></p>

<div></div>