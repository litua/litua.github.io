<strong>Семенко Михайль – Осіннє</strong>
<p>Хутко осінь хутко лист<br />
Мов сумно-жовтий серпантин<br />
Обсипле темну цю алею<br />
Де вперш бажанням зайнялись<br />
Як вперше він<br />
Прийшов за нею.</p>

<div>




</div>

<p>Чому так пізно ти сама<br />
Може запитуєш у сонця<br />
Але тепла уже нема<br />
І слабне промінь сонця</p>
<p>Я не забуду перший день<br />
Що душі наші непомітно<br />
Незримим ланцюгом з’єднав<br />
Тепер я владар всіх пісень<br />
У серці квітно<br />
Серце став.</p>
<p>13. VIII. 1916. Владивосток</p>

<div></div>