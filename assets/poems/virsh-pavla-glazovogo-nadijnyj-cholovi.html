<strong>Павло Глазовий – Надійний чоловік</strong>
<p>Учить мати свою доню: — Ти вже не малесенька.<br />
Вже подумати про пару час тобі, ріднесенька,<br />
Пошукай собі, голубко, жениха надійного.<br />
Безпартійного не треба, вибирай партійного.<br />
Щоб повів тебе він, доню, в загс на реєстрацію,<br />
Зачаруй його красою, покажи всю грацію.<br />
А запишешся у загсі, можеш буть спокійною.<br />
Буде, доню, твоя доля до кінця надійною,<br />
Бо прив’яже чоловіка не краса і грація:<br />
Втекти йому не дозволить парторганізація.</p>

<div></div>