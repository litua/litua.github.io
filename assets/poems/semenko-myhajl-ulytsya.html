<strong>Семенко Михайль – Улиця</strong>
<p>Сьогодні знов піду на її вулицю<br />
Буду чекать і мріять колисанок<br />
Сьогодні ніч безкрила зорі туляться<br />
І такий бездумно-ласкавий світанок<br />
Сьогодні знов піду на її вулицю</p>
<p>Зараз я вже стриманий і не такий безладний<br />
Багато думав я і зважував дрібниць<br />
Губозміцнивсь рішучий став і владний<br />
Лиш був би я поменше згадний<br />
І мав би серце з криці.</p>

<div>




</div>

<p>Ви будете сидіть на тім що вчора місці<br />
Але не буду я такий як вчора сам<br />
Так було зле мені і боляче до злісті<br />
Сьогодні я скажу як ми будемо вмісті<br />
Все що незрозуміло вам.</p>
<p>Скоріш скоріш на тиху рідну вулицю<br />
Я хочу цю ніч спати я хочу колисанок<br />
Жду не діждусь як наші душі стуляться<br />
І закружляють в хаосі —<br />
день і ніч і ранок<br />
Сьогодні ввечері я йду на її вулицю.</p>
<p>27. VIII. 1916. Владивосток</p>

<div></div>