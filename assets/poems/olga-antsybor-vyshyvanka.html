<strong>Ольга Анцибор – Вишиванка</strong>
<p>Я тримаю в руках вишиванку,<br />
Квіти пещу, неначе у сні –<br />
Мама шила до самого ранку<br />
І співала сумнії пісні.</p>
<p>Я пісні ті душею вбирала<br />
І співала із мамою вдвох,<br />
Нитку мамі у голку вселяла<br />
І дивився на нас з неба Бог.</p>

<div>




</div>

<p>Ось і доня моя в вишиванці,<br />
Що зіткала бабуся із снів,<br />
Посміхається сонечку вранці,<br />
А красуня яка – диво з див!</p>
<p>Рушники, вишиванки, хустини<br />
Хай встеляють дорогу твою!<br />
Перед Богом стою на колінах,<br />
Славлю неньку Вкраїну мою!</p>

<div></div>