Іван Андрусяк – по чорних схилах як зоря повзуча…<p>по чорних схилах як зоря повзуча<br />
острогів календарна суєта<br />
зламати хліб немов зламати учня<br />
щоб з нонпареля голос вилітав</p>
<p>щоб плакала по темних ебонітах<br />
форель у партитурі забобон<br />
щоб засвітився танець дядька віта<br />
червоним і коричневим обом</p>

<div>




</div>

<p>а пастка лиш розторгнення поразки<br />
на два сліди чотири забуття<br />
просвічує просочує крізь растр<br />
тоненька епідемія життя</p>
<p>пухлина це вирівнювання звивин<br />
на тремах мозку вихрещений злак<br />
зламати хліб розмножити оливи<br />
а хто щасливий хай вмирає так</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>