Іван Андрусяк – Дно пекла<p>на дні пекла<br />
люди квасять капутсу<br />
і плодять дітей</p>
<p>кажуть холодно як у пеклі<br />
або вчора був пекельний день<br />
кажуть мусимо вирватися з цього пекла<br />
і обдумують втечу ув інші виміри<br />
у нові незнані прикрощі<br />
хоч про це їх ніхто не просить</p>

<div>




</div>

<p>вони й самі цілком досвідчені<br />
аби вірити що можливо розірвати коло<br />
а могли б як ті старі пердуни<br />
що їх плекають мало не в кожному другім помешканні<br />
обжиратися манною кашею<br />
і підмиватися в міру потреби<br />
могли б застигнути у пророчому жесті<br />
з вознесеними над головою долонями</p>
<p>навіщо ж тоді<br />
витоптують дно цього пекла<br />
впертими прагненнями<br />
усвідомлюючи їхню марноту</p>
<p>як навіщо від цього ж легше</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>