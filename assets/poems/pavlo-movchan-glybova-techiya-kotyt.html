<strong>Павло Мовчан – “Глибова течія котить холод донизу, донизу…” </strong>
<p>Глибова течія котить холод донизу, донизу,<br />
теплі води стоять десь далеко, далеко, далеко,<br />
і жовтець посвятився у жмут пересохлого хмизу,<br />
наче висохла пам’ять — про спеку, про спеку…<br />
В сто обіймиць вітри — перелетом усе, перелетом —<br />
поторкають листки і ворушать сивини, сивини,<br />
бо ж до плину ріки ти зів’ялим волоссям причетен,<br />
глибова течія холодніша щоднини, щоднини…<br />
Тут нема «навздогін», все пливе,<br />
все мина одностайно,<br />
розмивається все і зливається все у єдине, єдине…<br />
І усе подовкіл незвичайне — звичайне, звичайно,<br />
мерехтять ув очах —<br />
різноликі спливають хвилини, хвилини.</p>

<div>




</div>

<p>***</p>

<div></div>