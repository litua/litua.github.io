Єлизавета Замана – ця осінь зустріла нас холодом<p>ця осінь зустріла нас холодом,<br />
а ми так мріємо про бабине літо…<br />
зігрівай мене своїм подихом<br />
і нам разом буде на диво тепло.<br />
я хочу цю осінь у твоїх обіймах<br />
і щоб ти читав мої вірші у кожну ніч тиху<br />
давай, як у наших улюблених<br />
фільмах – ловити зорі на моєму даху<br />
така холодна осінь й до біса зоряна,<br />
а ми, там під небом, неначе хворі<br />
танцюймо під Мірзояна<br />
і СКАЙ, як зажди, на повторі.<br />
ця осінь зустріла нас холодом<br />
лікуй мене<br />
чаєм із медом.<br />
ця осінь теплом обійме –<br />
літом бабиним,<br />
посміхнеться, ще тепле сонце<br />
і зробить тебе щасливим.<br />
зігріє моє-твоє серце<br />
тільки прокинулись поряд:<br />
чай чи какао, крокуси, книги,<br />
посмішка, погляд<br />
ми.</p>

<div>




</div>

<p>автор: <strong>Єлизавета Замана</strong></p>
<p></p>

<div></div>