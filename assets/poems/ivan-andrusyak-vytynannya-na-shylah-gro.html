Іван Андрусяк – витинання на схилах гробів…<p>витинання на схилах гробів<br />
все потроху — і місяць і віжки<br />
птах на прив’язі до голубів<br />
вибирає тварину пішки</p>
<p>неповторність потвори (не за гончарем) —<br />
розгортання із білого в поле<br />
я накрию тебе як сухий очерет<br />
що колотиме а не вколе</p>

<div>




</div>

<p>розпромінення вальсу на двох і на трьох<br />
(сепаратну зорю вітайте)<br />
може вийде на всніжений людом торг<br />
герметично звихнений данте</p>
<p>і з твоїх балухатих ґвалтівників<br />
одночасно забризнуть соки<br />
чотирнадцять облич на дубовий стіл<br />
спокій</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>