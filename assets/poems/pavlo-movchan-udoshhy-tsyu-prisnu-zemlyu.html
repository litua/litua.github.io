<strong>Павло Мовчан – “Удощи цю прісну землю, удощи…” </strong>
<p>Удощи цю прісну землю, удощи,<br />
заручи мені ще долю, заручи…<br />
Мабуть, тут оленяча тропа,<br />
на ній камінь-світочолець міцно спав…<br />
І спіткнулась ти, розхлюпавши вино, —<br />
удощило тільки грудочку воно.<br />
Й зав’язалась, розточилася лоза,<br />
підпалила личко злякана сльоза.<br />
Ой ти, лишенько, до чого воно все,<br />
і куди рука горнятонько несе?<br />
Чи ж не краще вигнуть перснем свою путь, —<br />
видно, там лиш вихорці одні ростуть, —<br />
і тут грядку-чорнолатку обійти?<br />
Так до мене звідусюди ідеш ти…</p>

<div>




</div>

<p>***</p>

<div></div>