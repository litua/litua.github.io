Оксана Осовська – Приходить час і ваблять нас вокзали<p>Приходить час і ваблять нас вокзали –<br />
Берем квитки, отримуєм – білети…<br />
Щоб душу інші втішили сюжети,<br />
Яких свої дощі не написали.</p>
<p>Ми, перелітні, втративши в вазі,<br />
Такі долаєм позахмарні траси,<br />
А не платформи чи дорожні каси<br />
І летимо, хоч на одній нозі !</p>
<p>Лишаєм тихі острівці свої,<br />
Про непогоду думаючи мало,<br />
Щоб десь були, щоб завжди нас чекали<br />
Далекі хоч та теплії краї.</p>
<p>Хай їх шкодують стужі і сніги,<br />
Не обшмагавши їм садів, ні квітів,<br />
Щоб усміхались, сонечком зігріті<br />
Краї жадані, серцю дорогі !</p>

<div>




</div>

<p>Щоб і між нас не сталося зими,<br />
Щоб наші душі теж цвіли розмаєм…<br />
І знали ми про те, про що ми знаєм;<br />
І ми були і не згасали ми.</p>
<p>автор: <strong>Оксана Осовська ©</strong></p>
<p></p>

<div></div>