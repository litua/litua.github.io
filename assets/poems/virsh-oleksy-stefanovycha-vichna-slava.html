<strong>Олекси Стефановича –  Вічна слава </strong>
<p>Доби славної та великої<br />
Піднесемо ми корогви!<br />
Буде хвала йому, тому рикові,<br />
Тому львиному — “йду на ви!”</p>
<p>Слава князеві недосягнена:<br />
Він як пард ходив, був як тур.<br />
Слава часові, коли загнано<br />
Руський цвях в царгородський мур.</p>
<p>Слава лицарям: над їх чолами<br />
Нахилялась лише гроза.<br />
Їм за п`угари були ш`оломи.<br />
Годував їх кінець спис`а.</p>

<div>




</div>

<p>Славмо княжу могутність лев’ячу<br />
І козачу силу жаску.<br />
Слава вічная Конашевичу<br />
За похід його на Москву.</p>
<p>Слава гетьманові Виговському.<br />
Скільки часу не утекло б,<br />
Злонапасникові московському<br />
Не забути про Конотоп.</p>
<p>Задвигтіла гора Андрієва,<br />
Клекотить Михаїлів град…<br />
Слава дневі вступу до Києва.<br />
Слава граду й війську стократ!</p>
<p>І віквічно пребудь прославлена<br />
— Божих воїв тобі салют! —<br />
Замордована, закривавлена<br />
Перемого Базару й Крут.</p>
<p><em>Прага, 1940</em></p>

<div></div>