<strong>Василь Стус – Порiдшала земна тужава твердь…</strong>
<p>Порiдшала земна тужава твердь,<br />
мiський мурашник поточив планету.<br />
Мiлiцьйонери, фiзики, поети<br />
вигадливо майструють власну смерть.<br />
Протрухлий український материк<br />
росте, як гриб. Вже навiть немовлятко<br />
й те обiцяє стати нашим катом<br />
i порубати вiковий порiг,<br />
дiдiвським вимшiлий патрiотизмом,<br />
де зрiдка тiльки човгання чобiт<br />
нагадуе: iще iснує свiт,<br />
справiку заборонений, як схизма.<br />
Ця твердь земна трухлявiє щодня,<br />
а ми все визначаємось. До сутi<br />
доходимо. I господом забутi,<br />
вiтчизни просимо, як подання.</p>

<div></div>