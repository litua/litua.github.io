<strong>Іван Франко – Пісня будущини</strong>
<p>Знов час прийде, коли з погорди пилу<br />
Ти отрясешся й ясною звіздою<br />
Засяєш людям, і підуть з тобою,<br />
Серця твою почують давню силу.<br />
Знов час прийде, до найтяжчого бою,<br />
Остатнього, за правду й волю милу<br />
Ти поведеш народи і прогнилу<br />
Стару будову розвалиш собою.<br />
І над обновленим, щасливим світом,<br />
Над збратаними, чистими людьми<br />
Ти зацвітеш новим, пречудним цвітом.<br />
Прийде той час! Істотою цілою<br />
Ми чуєм хід його поза собою,<br />
Та доживем його – не ми… не ми!</p>

<div>




</div>

<p>1880</p>

<div></div>