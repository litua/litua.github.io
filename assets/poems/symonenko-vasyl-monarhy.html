Симоненко Василь – Монархи<p>Диктатори, королі, імператори,<br />
Мліючи в димі хвальби,<br />
Роззявляли пащі, мов кратери,<br />
І гукали:<br />
— Ми — символ доби.<br />
— Хто не з нами, той против Бога.<br />
— Хто не з нами, той проти всіх.-<br />
І сипались лаври убогі<br />
До куцих кривавих ніг.<br />
Нікчемна, продажна челядь,<br />
Банда кривляк для втіх,<br />
Щоб мати що повечерять,<br />
Годувала холуйством їх.<br />
Ідоли обслинені, обціловані<br />
Ішли величаві в своїй ході.<br />
А поруч вставали некороновані<br />
Корифеї і справжні вожді.<br />
Вставали Коперники і Джорджоне,<br />
Шевченко підводив могутнє чоло,<br />
І біля вічного їхнього трону<br />
Лакузи жодного не було.<br />
Бо щире, високе небо<br />
Не підмалюєш квачем,<br />
Бо величі справжній не треба<br />
Спиратись на плечі нікчем.</p>

<div>




</div>

<p>автор: <strong><a href="http://onlyart.org.ua/?page_id=5396">Симоненко Василь</a></strong></p>

<div></div>