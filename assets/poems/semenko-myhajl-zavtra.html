<strong>Семенко Михайль – Завтра</strong>
<p>Годі.<br />
Ви бачили жовтий плакат?<br />
Все пережите лишається насподі,<br />
Запалюється Завтра без жалів і страт.</p>
<p>Всім, хто покається, чи можна вибачити?<br />
Лише той живе, хто любить рух.<br />
Силу неможливо вивчити.<br />
Матерія — то є дух.</p>

<div>




</div>

<p>Прекрасний безумець — хто летить по рельсах<br />
За експресом прудко, мов сталевий птах —<br />
І не визнає влади туги і влади серця,<br />
І визнає лише відважних шлях.</p>
<p>Забудь про даремні вискоки,<br />
Запались марнотратством зусиль.<br />
Не бійсь потойбічної блискавки,<br />
Коли почуваєш силу.</p>
<p>***</p>

<div></div>