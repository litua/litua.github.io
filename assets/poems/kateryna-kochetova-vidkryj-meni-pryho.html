<strong>Катерина Кочетова – Відкрий мені приховані світи…</strong>
<p>Відкрий мені приховані світи<br />
В своєму серці, де весна панує,<br />
Я спробую по тим стежкам піти,<br />
Де вітер ранок росами малює.</p>

<div>




</div>

<p>Веди мене у неозору даль,<br />
Дізнатися хочу, про що ти мрієш,<br />
Із хмарами я розжену печаль,<br />
А ти, мов сонце, поглядом зігрієш.</p>
<p>Тримай мене за руку й не пускай,<br />
Я збережу секрети твого світу,<br />
Цілуй мене, а потім в снах шукай,<br />
Закохану, палку, несамовиту…</p>
<p><strong><em>22 травня 2013</em></strong></p>

<div></div>