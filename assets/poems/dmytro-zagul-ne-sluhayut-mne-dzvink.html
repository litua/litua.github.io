<strong>Дмитро Загул – “Не слухають мне дзвінкії рими…”</strong>
<p>Не слухають мене дзвінкії рими,<br />
Не мож акорду вивести зі струн;<br />
Розвіявсь спів дорогами пустими…<br />
Нема веселих дум!..</p>
<p>Прощай мене, високий Аполлоне,<br />
Що в землю я зарив святий талан!<br />
Не винен я, що в грудях жар холоне,<br />
Що в серці тисяч ран.</p>

<div>




</div>

<p>Прости мені, небесная богине,<br />
Що я тебе ненароком завів!<br />
Не винен я, що бог у мені гине,<br />
Що нидіє мій спів…</p>
<p>Нема на мені божої окраси,<br />
Я земний чоловік!<br />
Прости мені, оспіваний Парнасе,<br />
Що я від тебе втік!</p>
<p>ІЗ РАННІХ ПОЕЗІЙ, З ЦИКЛУ “В ТЕМРЯВІ”</p>

<div></div>