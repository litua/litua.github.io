<strong>Семенко Михайль – П’єро кохає </strong>
<p>Я мовчу<br />
До тихих затонів своєї душі прислухаюсь<br />
Про те що мовчу не признаюсь не признаюсь<br />
Я смутний<br />
Я смутний<br />
Я смутний<br />
Бо щось душу стиска мов кошмар навісний<br />
Я веселий<br />
Бо в смутку є пелюст невмерлий</p>
<p>Я не хочу буть листом осінньо-зотлілим<br />
Не хочу про зиму зітхать восени<br />
Хочу бути смілим<br />
І жду весни</p>

<div>




</div>

<p>Хочу буть в парку і милій читати Верлена<br />
Хочу кружляти я з нею у парі в юрмі<br />
Багнесь ноктюрнів Шопена<br />
Душу її зрозуміть</p>
<p>Хочу заплющити очі тісніше тісніше<br />
Душу свою відчувати струнніше струнніше<br />
Я люблю<br />
Я люблю<br />
Я люблю</p>
<p>Я мовчу<br />
І до тихих затонів своєї душі прислухаюсь<br />
Що чую — я в душу до тебе віллю<br />
Я признаюсь.</p>
<p>8. IX. 1916. Владивосток</p>

<div></div>