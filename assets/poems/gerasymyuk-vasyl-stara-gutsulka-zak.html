<strong>Герасим’юк Василь – Стара гуцулка закурила…</strong>
<p>Стара гуцулка закурила,<br />
і люлька файка задиміла,<br />
липневий дощ упав,<br />
і трави, що до ранку впали,<br />
з дощем запахли-застогнали…<br />
П’янка петрівка трав!</p>

<div>




</div>

<p>В легкім, блідім димку безпечнім<br />
копиці скидав я над вечір.<br />
Сіна мої, сіна!..<br />
Бесаги їй завдав на плечі<br />
і в довгім погляді старечім<br />
розвіявсь, як мана.</p>

<div></div>