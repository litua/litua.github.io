<strong>Богдана Лапченко – Фарбованим літом сміються троянди…</strong>
<p>Фарбованим літом сміються троянди,<br />
Заплакали стиха сумні небеса.<br />
Розтанула осінь, не знаючи правди<br />
І тільки блистіла в травиці роса.<br />
Стискалося серце і гупало в грудях,<br />
Лиш осінь холода зайняла думки.<br />
Не клич мене знову – ми більше не люди,<br />
Ми тільки поставлені поруч крапки.<br />
Фінальні історії тихі й безжальні,<br />
Неначе любов не ходила в садах.<br />
Були у нас погляди різні, печальні<br />
І довга розлука тримала в руках.<br />
Ненависна осінь! Дороги в туманах,<br />
Бездумні порушення тихого сну.<br />
Не треба, не варто писати в романах<br />
Про теплу і довгочекану весну!<br />
Не треба зорі і ні сонця, ні квітів,<br />
Нехай відлітають у вирій пташки.<br />
Як сонця багато у теплому літі!<br />
Нам разом не бути. В нас різні стежки.</p>

<div></div>