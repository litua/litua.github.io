Андрій Малярик – Коли рокѝ зненацька й безупинно…<p>Коли рокѝ зненацька й безупинно,<br />
Летять так тихо, що аж серце гине.<br />
Коли у матері волосся під хустиною,<br />
Вже не каштанове, а крихітне і сиве.</p>
<p>Коли ступаєш мимо дитсадочка,<br />
В якому ти провів своє дитинство.<br />
Не віриться, що все пройшло і точка,<br />
Розсипалось, як дороге намисто.</p>

<div>




</div>

<p>Коли у серці во̀вком виє туга,<br />
І проситься звільнитися на волю.<br />
Коли в житті суцільна чорна смуга,<br />
Пробігтися б малим ще раз по полю.</p>
<p>І, знаєте, скажу, час не жартує,<br />
І як би не мело, і як б не дуло.<br />
З нас кожен на землі чогось вартує,<br />
З нас кожен пам`ятає все, що було.</p>
<p>автор: <a href="http://onlyart.org.ua/?page_id=47247"><strong>Андрій Малярик</strong></a></p>

<div></div>