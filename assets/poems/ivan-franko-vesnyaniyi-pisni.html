<strong>Іван Франко – «Веснянії пісні…»</strong>
<p>Веснянії пісні,<br />
Веснянії сни,<br />
Чом так безутішні,<br />
Безвідрадні ви?<br />
Чи для вас немає<br />
Зелені в лісах,<br />
Чи для вас не сяє<br />
Сонце в небесах?<br />
Чи для вас весела<br />
Квітка не цвіте,<br />
Що лиш вбогі села,<br />
Людський біль здрите?<br />
Ох, живі діброви,<br />
Ясний сонця світ,<br />
Лиш життя, любови<br />
В людських душах ніт!<br />
Втішно птиця лине,<br />
Гамір, співи, крик…<br />
Тільки бідний гине<br />
З голоду мужик.<br />
Цвіти серед поля<br />
Долом і горов –<br />
Тільки тьма й неволя<br />
П’є народну кров.<br />
Краще б то для моди<br />
Заспівати, бач,<br />
Про красу природи,<br />
Ніж про людський плач.<br />
Але не для моди<br />
Се співаю я,<br />
То й сумна виходить<br />
Пісенька моя.</p>

<div>




</div>

<p>1882</p>

<div></div>