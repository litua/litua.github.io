<strong>Степан Руданський – Пущі</strong>
<p>Відвів воли попів наймит,<br />
Оком не стикає…<br />
Лежить, бідний коло груби…<br />
Все за них гадає…</p>
<p>А піп лежить з попадею<br />
Та собі жартує.<br />
То за цицьку помацає,<br />
То і поцілує…</p>

<div>




</div>

<p>Далі бере сорочину,<br />
Вгору задирає…<br />
Кладе руку нижче пупа,<br />
Вовну розгортає…</p>
<p>Розгортає густу вовну…<br />
“Ото, — каже, — гущі!..<br />
Ото ліса несходимі!..<br />
Та темнії пуші!..”</p>
<p>“Ой, панотче, — крикнув наймит, —<br />
Милосердя майте!..<br />
Чи нема там волів наших —<br />
В пущах пошукайте!..”</p>

<div></div>