<strong>Борис Грінченко – До народу українського</strong>
<p>Народе мій! Зблукавшись у темноті,<br />
Не бачачи, на знаючи шляхів,<br />
Вбиваючи всю силу на роботі,<br />
Що не дає й хвилини на спочив, —</p>
<p>Знемігшися, не хочеш ти спитати,<br />
Куди іти, в своїх поводирів,<br />
Йдеш навмання, бо звик уже блукати,<br />
Бо всі уже стежки ти погубив.</p>

<div>




</div>

<p>Народе мій! Тяжка твоя темнота!<br />
Болить душа дивитись, як ти сам<br />
Не хочеш геть іти з того болота,<br />
Що у йому ти вгруз на глум людям!</p>
<p>Болить душа! Але ж твою провину<br />
Простить тобі, хто зрозумів її:<br />
Бо завели себе у ту багнину<br />
Вони ж таки, проводирі твої!</p>
<p><em>1896</em></p>

<div></div>