<strong>Надія Ковалюк – Чому з тобою, наче на дуелі?</strong>
<p>Чому з тобою, наче на дуелі?<br />
Не стати б твоїм ворогом лишень.<br />
Я зачиняю в серце своє двері,<br />
Ховаючи його, як ту мішень.</p>
<p>Ти цілишся образами,словами,<br />
Шукаєш найболючіші місця.<br />
Скажи мені, що сталося між нами:<br />
Кінець кохання, чи банальна гра?</p>
<p>Чому з тобою, як на полюванні?<br />
Де ти-мисливець, твоя здобич-я…<br />
Напевно,  ця дуель буде остання.<br />
Між нами розпочалася війна…</p>

<div>




</div>

<p>Биття сердець-мільйони за хвилину,<br />
Здається, ось натиснеш на курок…<br />
І точне попадання…вистріл в спину…<br />
До мого серця-проїздний квиток…</p>
<p>І від твого кохання-тільки порох<br />
Осів на серці, як брудна вуаль…<br />
Так сталося, що я тепер-твій ворог.<br />
На все життя…на вічність…і нажаль.</p>
<p>авто: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>