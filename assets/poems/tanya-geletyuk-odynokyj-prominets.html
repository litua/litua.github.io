<strong>Таня Гелетюк – Одинокий промінець</strong>
<p>Догорала свіча на столі,<br />
На стіні, миготівши, вогнями,<br />
Й, ніби, кликала когось прийти,<br />
Все кричала глухими словами…<br />
Тіні падали вниз із вікна,<br />
Висипались з віконної рами<br />
І летіли на сяйво бліде,<br />
І навіки у ньому зникали…<br />
Миготів промінець одинокий,<br />
Миготів серед пустки сумний.<br />
Долі падали сльози із воску<br />
Й розбивались об вітер дзвінкий.<br />
І зникали в тумані блідому –<br />
Застигало тепло свічі…<br />
І згиналась вона, як тополя,<br />
Що скорилась підступній біді.<br />
Малювала швидкі узори<br />
І ловила пташиний клекіт,<br />
І ловила останній вигук,<br />
І ледь чутний осінній шепіт.<br />
Догорала під звуки неба,<br />
Під удари страшні й колючі,<br />
Догорала під стукіт у двері,<br />
Під холодний, частий, колючий…</p>

<div></div>