Тарас Марищук – Перечитувати її вірші…<p>Перечитувати її вірші —<br />
ті, що мої, але присвячені їй<br />
– це наче різати свої вени, щоразу глибше<br />
та мати потребу тільки в ній.</p>
<p>Цитувати з пам’яті рядки,<br />
та сидіти поруч на холодній лавці,<br />
у якомусь парку чи зупинці;<br />
вечеряти з нею;<br />
читати вірші відомих поетів;<br />
прокидатись з нею;<br />
шукати на спині сліди її нігтів;<br />
готувати каву;<br />
бачити її таку звабливу —<br />
це бути щасливим кожного ранку.</p>

<div>




</div>

<p>Кожного похмурого ранку,<br />
коли не потрібно:<br />
прокидатись,<br />
курити,<br />
пити каву<br />
та чимдуж бігти на зупинку,<br />
а коли можна лежати до обіду в ліжку,<br />
ніжитись у теплі,<br />
обговорювати якусь цікаву книжку<br />
чи письменників та поетів сумні долі.</p>
<p>Це бути щасливим кожного ранку,<br />
кожного похмурого ранку бути щасливим,<br />
бо вона тут, вона поряд.</p>
<p>автор: <strong>Тарас Марищук</strong></p>
<p></p>

<div></div>