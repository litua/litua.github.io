<strong>Олена Довганюк – Подаруй мені ту мить безцінну…</strong>
<p>Подаруй мені ту мить безцінну –<br />
Щасливу,неповторну мить,<br />
Щоб знову запалав нестримно<br />
Вогонь у серці,що горить.</p>
<p>Подаруй мені той погляд,<br />
Який завмерши я зловлю,<br />
Залиш в мені той спогад,<br />
В якому я тебе люблю.</p>
<p>Покажи мені силу бажання,<br />
Що змусить забути про все.<br />
Відчуй те нестримне кохання,<br />
Що у світ почуттів занесе.</p>

<div>




</div>

<p>Я хочу знову відчути<br />
Злиття двох сердець у одне.<br />
Ти можеш душі доторкнутись,<br />
Лише обійнявши мене.</p>
<p>Дай голос твій знову почути,<br />
Поглянути в очі твої.<br />
Дай знову тебе пригорнути<br />
У теплі обійми свої.</p>
<p>І закритими очима я побачу,<br />
Те,що бачиш тільки ти.<br />
І несподівано чомусь заплачу,<br />
І знову слів не зможу я знайти.</p>
<p>Дай мені,не проронивши й слова<br />
Сказати про нестримні почуття.<br />
І повторюватиму я знову й знову,<br />
Що тільки ти і є моє життя.</p>
<p>(с) Мілена</p>
<p>05.11.2012</p>

<div></div>