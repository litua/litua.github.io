Христина Сирова – І краще в скроню. Цілься. Давай.<p>І краще в скроню. Цілься. Давай.<br />
По всім капілярам сіллю, розливаються<br />
Твої шиплячі. Мої судомні речення перелий<br />
У чашку та завари міцніше. Щоби зігрітись.<br />
Щоби, як в затишку десь біля моря<br />
В омріяному будиночку. Чайкою розбивайся<br />
Об хвилі моїх хвилювань. Помаранчами<br />
І корицею, як на різдвяні holidays зігрівай.<br />
Замотай у шарф із справжньої вовни<br />
Не зігріті частини душі. Нейрони смикай,<br />
Божевільними здогадками. Перетерпи.<br />
Мої дев’яносто в хвилину часто зростали<br />
До двісті. Якщо любиш, благословляй.<br />
Щиро аж до молекул совісті. Або гордість<br />
Запий залпом. Адже ті, що любили<br />
Ніколи не стрілятимуть у відповідь чи<br />
Впритул.</p>

<div>




</div>

<p>автор:<strong> Христина Сирова</strong></p>
<p></p>

<div></div>