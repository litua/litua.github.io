<strong>Дмитро Павличко – “Були ми в натовні. Не знаю, як це сталось…” </strong>
<p>Були ми в натовпі. Не знаю, як це сталось,<br />
Що люди роз’єднали нас. Тебе за руку<br />
Тримав я міцно, та лиця твого не бачив.<br />
Почувши раптом крик, я випустив долоню;<br />
Можливо, ти від болю скрикнула? Даремно<br />
Я намагавсь тебе знайти в тісняві. Люди<br />
На мене почали недобре поглядати,<br />
Бо я хапав за руки їх. А ти пропала.<br />
Нарешті хтось мене піймав за лікоть. “Злодій,<br />
Дивіться, злодій тут орудує!” – він рявкнув.<br />
Я перестав тебе шукати. Мені на очі,<br />
Такі смішні в день празника, набігли сльози…</p>

<div>




</div>

<p>***</p>

<div></div>