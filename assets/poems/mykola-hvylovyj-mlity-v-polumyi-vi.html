<strong>Микола Хвильовий – «Мліти в полум’ї вік, без кінця…»</strong>
<p>Мліти в полум’ї вік, без кінця<br />
По машинах очима плигать,<br />
Верещать, як мале порося,<br />
Все полапать, пізнать.</p>
<p>У обіймах гартованих днів<br />
Розправляти залізні м’язи?,<br />
Повну діжку червоних огнів<br />
По шляхах і по стежках носить.</p>

<div>




</div>

<p>В краєвидах сичать, шелестіть<br />
І сягати відважно вперед.<br />
Шлаків золотом світ запалить,<br />
У повітрі хапаючи мед.</p>
<p>О життя, громострільний коваль,<br />
І ти, кузня — земля громовиць,<br />
Я, ваш син, — хуртовина і сталь,<br />
Ваша міць.</p>

<div></div>