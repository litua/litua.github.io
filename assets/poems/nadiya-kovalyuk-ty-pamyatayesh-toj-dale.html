<strong>Надія Ковалюк – Ти пам’ятаєш той далекий час…</strong>
<p>Ти пам’ятаєш той далекий час,<br />
Коли цвіли ромашки білі-білі?<br />
Така любов буває тільки раз.<br />
І ми були-замріяно-щасливі.</p>
<p>Від ніжності-всміхались береги…<br />
А дотики-мурашками по шкірі…<br />
І губи твої-рідними були.<br />
І рідна-кожна цяточка на тілі.</p>
<p>А очі-волошково-голубі.<br />
Їх синяві позаздрить навіть небо…<br />
Я танула снігами навесні,<br />
Мрійливо пригортаючись до тебе.</p>
<p>Ласкаво-ніжний вітер лоскотав<br />
Щоку твою-невибрито-колючу…<br />
Та вже тоді хтось в небі планував<br />
Розлуку нам-підступно-неминучу…</p>

<div>




</div>

<p>І ось ми тут…на наших берегах.<br />
Бо серцю, як і небу-не накажеш.<br />
Ми пів-життя їх бачили у снах.<br />
Ми надто сумували…що тут скажеш?</p>
<p>Зриваючи ромашок пелюстки-<br />
Тут вітер дме-застужено-плаксивий.<br />
Тужливо-сонно стогнуть береги,<br />
І жаль повзе-мурашками по шкірі.</p>
<p>Така любов-буває тільки раз…<br />
За нами вся земля тепер сумує…<br />
Так невблаганно змінюється час…<br />
Але чомусь так довго він лікує…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>

<div></div>