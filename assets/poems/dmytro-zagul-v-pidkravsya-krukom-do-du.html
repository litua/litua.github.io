<strong>Дмитро Загул – V. “Підкрався круком до душі…”</strong>
<p>Підкрався<br />
круком до душі<br />
і серце розколов…<br />
І крапле кров,<br />
сочиться кров<br />
На прапори чужі.</p>
<p>Наш день – вогонь,<br />
Наш прапор – кров,<br />
Наша борня за всіх!<br />
А хто ж нам голови розсік<br />
І груди розпоров?</p>

<div>




</div>

<p>Хто сльози ранішні мої<br />
Невпинно п’є і п’є?<br />
Горю<br />
в безпам’ятнім огні –<br />
За горе, – за чиє?</p>
<p>Казав: несу вам це і те!<br />
І що ж? Одна мана.<br />
Коли ж<br />
нещасна сторона<br />
На волі розцвіте?</p>

<div></div>