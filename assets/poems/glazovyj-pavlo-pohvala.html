Глазовий Павло – Похвала<p>– Ахи! – гукнув старий павук,<br />
Уздрівши юну муху. –<br />
Ти так гудеш, що кожен звук,<br />
Як музика для слуху.<br />
За дивну талію твою<br />
І за гарненькі ніжки –<br />
Я все покинув би й пішов<br />
Хоч на край світу пішки.<br />
Ти – як перлина, як топаз,<br />
Ти – як іскрина синя..<br />
А муха – дзись!<br />
І тільки раз! –<br />
Попала в павутиння.<br />
Ну й зрозуміло, що було<br />
І що робилось далі.<br />
Оскільки діло вже дійшло<br />
У байці до моралі,<br />
То я скажу, що не для мух<br />
Слова, звичайно, мовляться,<br />
Бо на солодку похвалу<br />
Не тільки мухи ловляться.</p>

<div>




</div>

<p>автор: <strong><a href="http://onlyart.org.ua/?page_id=10482">Павло Глазовий</a></strong></p>

<div></div>