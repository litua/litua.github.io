<strong>Ольга Анцибор – Осінь</strong>
<p>Сивина вже скроні посріблила,<br />
Листопадами літа летять,<br />
І в душі кохання відболіло,<br />
А на серці тиха благодать.</p>
<p>Осені п’янке зачарування<br />
Вабить зір, нашіптує слова,<br />
Як юнак дівчині про кохання<br />
Пісню тихим голосом співа.</p>

<div>




</div>

<p>Фарб осінніх буйне розмаїття,<br />
Золото й бурштини є у нім,<br />
Ще зими далеко лихоліття,<br />
Пахне ще дитинством сизий дим.</p>
<p>Листям жовтим сповнене подвір’я,<br />
Мудрістю наповнене життя.<br />
Осінь – це природи надвечір’я,<br />
Осінь – це вінець всього буття.</p>

<div></div>