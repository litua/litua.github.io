Надя Ковалюк – Так буває…Кому яке діло…<p><em>Присвячується українським жінкам-заробітчанкам</em></p>
<p>Так буває…Кому яке діло,<br />
Що на небі всі зорі – чужі,<br />
Що хворіє частіше не тіло,<br />
А частина твоєї душі?</p>
<p>Хтось зігріється в рідних долонях:<br />
Не важливо,хто саме – не ти,<br />
Бо тебе розділяють кордони,<br />
Мов колючі тюремні дроти.</p>
<p>Ти несеш у руках цю спокуту<br />
Між далеких чужих берегів,<br />
Неможливо на хвильку забути<br />
Цей,тебе поглинаючий біль.</p>
<p>Відлітають у вирій лелеки:<br />
В їхніх тінях ти бачиш себе.<br />
Ти – далеко…Занадто далеко,<br />
Щоб прийняти чуже за своє.</p>

<div>




</div>

<p>Люди-судді казатимуть:”Винна!”<br />
Та цьогО не відчує ніхто,<br />
Що платитимеш ти не грошима,<br />
А частинками серця свого.</p>
<p>Бо сказати воно не уміє<br />
І говорить так часто слізьми,<br />
Що хворієш ти зовсім не тілом,<br />
Ти хворієш своїми дітьми…</p>
<p>автор: <a href="http://onlyart.org.ua/?page_id=31008"><strong>Надя Ковалюк</strong></a></p>
<p></p>

<div></div>