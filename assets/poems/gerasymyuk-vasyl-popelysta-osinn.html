<strong>Герасим’юк Василь – Попелиста осіння смерека</strong>
<h4>1</h4>
<p>Ти мені сказала, що три дні<br />
тому між літаючого листу<br />
бачила смереку на груні:<br />
на боках — від моху — попелисту.</p>
<p>Ти мене покликала: ходім!<br />
Бо її відбиток зяв в плесі.<br />
Може, злі вітри у танці злім<br />
вирвали з корінням і понесли,</p>
<p>а з-під хмари кинули в строми,<br />
вихору здійнявши золотисту,<br />
смеречину з гострими грудьми<br />
на боках — від моху — попелисту.</p>

<div>




</div>

<p>Я кричу: не йди по сліду тім —<br />
вдариш серце в золотій покрові!<br />
Гостра бартка в розмаху страшнім<br />
так відтяла віти смерекові,</p>
<p>ніби хтось в останню мить не зміг<br />
бартку ту в чоло моє ввігнати.<br />
Навіть якщо завтра йтиме сніг,<br />
де на цій землі колядувати?</p>
<h4>2</h4>
<p>Сніг усе ж пішов.<br />
Не йшов, а біг,<br />
бо недовго — з хати і до хати.<br />
Брав я слід, як пес.</p>
<p>Твій страх стеріг.<br />
Я знайду,<br />
кому колядувати.<br />
Все ж був сніг як сніг —<br />
як плоть жива,<br />
що співа під хвоєю й смолою.<br />
В чоряу ніч<br />
між зорями Різдва<br />
коник і ягня стоять з тобою.</p>

<div></div>