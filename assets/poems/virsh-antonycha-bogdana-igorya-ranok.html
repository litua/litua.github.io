<strong>Антонич Богдан-Ігор – Ранок</strong>
<p>Ранок блиснув. Сонце, мов червона цегла,<br />
покотилось бляхою дахів.<br />
Ранок тіні й мрії розгорнув і знагла<br />
піснею возів прогомонів.</p>

<div>




</div>

<p>Знову перекреслить неба синь безмірну<br />
зір падучих лінія крива.<br />
Місто дивно біле, майже неймовірне<br />
з мли, немов з уяви, виплива.</p>
<p>Тільки цей куток ще тінню обійнятий,<br />
скрипка, струни обвільнивши, спить.<br />
Сонна тиша, лиш перо дзвінке й крилате<br />
по папері, мов стріла, дзичить.</p>

<div></div>