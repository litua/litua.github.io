<strong>Микола Вінграновський – Індустріальний сонет</strong>
<p>Сто чорних димарів на Батьківщині.<br />
Сто світлих гімнів рідної землі!<br />
Прощай, ганьба, і сором, і жалі!<br />
Цивілізована держава моя нині.</p>
<p>Сто гордих колосів над збіглими віками.<br />
Сто гордих дум на гордому чолі!<br />
Це квітне сталь, як перший цвіт землі,<br />
Це я навчився мислити руками.</p>

<div>




</div>

<p>Ти чуєш, Дніпре, ріко-хліборобе!<br />
Ще перший розум наш — Сковорода Григорій —<br />
До тебе йшов у думнім щасті-горі,</p>
<p>І я прийшов, душі моєї вродо,<br />
Приніс дари тобі на синьому світанку:<br />
Сто димарів і поле-колисанку.</p>
<p><em>1957</em></p>

<div></div>