<strong>Олесь Гончар – Землячка</strong>
<p>В країні скелястій,</p>
<p>країні убогій,</p>
<p>У горах високих,</p>
<p>найближче до Бога,</p>
<p>Де жити не хочуть і сірі тумани,<br />
Де тільки гуляють</p>
<p>вітри та бурани,</p>
<p>Та, гір цих самотніх</p>
<p>самотня цариця,</p>
<p>У небі ясному кружляє орлиця, —<br />
Сьогодні, як видиво</p>
<p>рідних степів,</p>

<div>




</div>

<p>Тебе я на скелі зустрів.<br />
Косинка біленька,</p>
<p>з пакетами сумка,</p>
<p>Подряпані руки в засохлій крові.<br />
Втомившись, присіла,</p>
<p>сухар собі хрумка,</p>
<p>Як білка горіхи свої лісові.</p>
<p>Дивлюся на тебе, а бачу Украйну,<br />
Сміюся до тебе, а плачу в душі.<br />
Усі мої втрати, і болі, і тайни<br />
Ти в сумці принесла</p>
<p>в ці гори чужі.</p>
<p><em>1944, Трансільванія</em></p>

<div></div>