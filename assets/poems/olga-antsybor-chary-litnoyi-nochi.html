<strong>Ольга Анцибор – Чари літньої ночі</strong>
<p>Літня ніч – поцілунок шовковий,<br />
А повітря, як трунок медовий,<br />
Зірки в темному небі прекрасні,<br />
Ніби очі коханої ясні.</p>
<p>Юний хлопець, міцний,як дубочок,<br />
Свою милу привів у садочок,<br />
Як берізку її обіймає,<br />
Пісню їй про кохання співає.</p>

<div>




</div>

<p>Місяць раптом до них нахилився<br />
Пильно в очі обом подивився,<br />
І сказав: «Збережіть цю хвилину,<br />
Я ж бо далі у небо полину».</p>
<p>На світанку росинки-перлинки<br />
Вкрили квіти, лягли на травинки,<br />
Сонце променем землю лоскоче,<br />
Зникли чари прекрасної ночі.</p>

<div></div>