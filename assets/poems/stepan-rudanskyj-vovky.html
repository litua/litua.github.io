<strong>Степан Руданський – Вовки</strong>
<p>«Чого, жидку, так збілів?<br />
Що з тобою сталось?»<br />
«Ах, за мною через став<br />
Аж сто вовків гналось!»<br />
«Бог з тобою!.. Сто вовків!..<br />
Та б село почуло…»<br />
«Та воно пак і не сто,<br />
А п’ятдесят було».<br />
«Та й п’ятдесят диво в нас…<br />
Де б їх стільки взялось?»<br />
«Ну Іванцю! Нехай так,<br />
Але десять гналось».<br />
«Та і десять не було!<br />
Знать, один усього?»<br />
«А як один? Аби вовк!<br />
Страшно і одного…»<br />
«А може, то і не вовк!»<br />
«А що ж то ходило?<br />
Таке сиве та мале,<br />
А хвостик, як шило».</p>

<div></div>