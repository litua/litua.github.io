Анна Багряна – Стрибожа посмішка<p>В безнадійно-сумнім зітханні<br />
Посміхається нам Стрибог.<br />
Моє найпалкіше кохання –<br />
Твій останній в гречку стрибок.<br />
Може, завтра мене не стане,<br />
І життя – тільки мотлох днів…<br />
Ти – безглузде моє кохання<br />
В лабіринті бузкових снів.<br />
Всі дивуються: чом зітхає?<br />
Звідки в юності біль жури?<br />
Бо не вірять, що я вмираю<br />
З усвідомленням просто гри.<br />
І в Стрибога ніхто не вірить,<br />
Щоб не зрадити мук Христа!..<br />
Я – остання тужлива ліра<br />
З поцілунком в чужі вуста.<br />
Але, може, колись воскресну<br />
І покличе Стрибог мене<br />
Із моїм коханням небесним<br />
У твоє кохання земне…</p>

<div>




</div>

<p>автор: <a href="http://onlyart.org.ua/?page_id=45274"><strong>Анна Багряна</strong></a></p>

<div></div>