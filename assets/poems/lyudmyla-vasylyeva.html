<strong>Людмила Васильєва – Без тебе навіть дихати не можу…</strong>
<p>Без тебе навіть дихати не можу,<br />
Не бачу світла сонця угорі,<br />
Молюсь! Але не чую голос Божий,<br />
Не розрізняю звуки й кольори.</p>
<p>Без тебе взагалі я не існую,<br />
Без голосу твого нема життя,<br />
Своєю кров`ю твій портрет змалюю,<br />
Щоб не пішов твій образ в небуття.</p>

<div>




</div>

<p>Щоб через п`ять чи десять тисяч років,<br />
Знайшов його допитливий шукач,<br />
Та відтворив детально крок за кроком<br />
В тім полотні – душі моєї плач.</p>
<p>То буде мій останній подарунок,<br />
Останнє у любові зізнання<br />
За знищений тобою мій розсудок,<br />
Коли раптово зник одного дня.</p>

<div></div>