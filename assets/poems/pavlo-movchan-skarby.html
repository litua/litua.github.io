<strong>Павло Мовчан – Скарби </strong>
<p>Збирачу просторів безглуздий,<br />
ти все, що бачив, те і брав:<br />
від ваготи аж ноги грузли,<br />
зір захлинавсь від різних барв.<br />
Зібрав доволі — може, досить?<br />
Пора оглянути скарби.<br />
Дивись: там жар, де була просинь,<br />
де смоль — там паділ голубий.<br />
Не зберегти тобі, збирачу,<br />
ні барв, ні обрисів, ні рис,<br />
бо світ існує без означень —<br />
всі простори в тобі злились.<br />
І доки ти збирав на спогад<br />
долини, пагорби, поля,<br />
розторочилася дорога,<br />
і круглим валуном на ноги<br />
осіння налягла земля.</p>

<div>




</div>

<p>***</p>

<div></div>