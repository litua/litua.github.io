<strong>Андієвська Емма – Уривки з “Бумба”</strong>
<p>Бумба  тримає  небо  в  зубах,<br />
І  мисливці  не  бачать  тигра.<br />
Бумба  тримає  ріку  за  вухом,<br />
І  бізони  не  знаходять  водоймищ.<br />
Бумба  ходить  в  погляді  мисливців,<br />
Бумба  ходить  в  храпі  бізонів,<br />
Бумба  ходить  в  стегнах  закоханих.<br />
У  Бумби  губи  —  два  неба,<br />
У  Бумби  хода  —  свічки,<br />
Які  світять  померлим.<br />
Коли  Бумба  чаклує,<br />
Спіть  лише  на  правому  боці<br />
І  не  їжте  солонини.</p>

<div></div>