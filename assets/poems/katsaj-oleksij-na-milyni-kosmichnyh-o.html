<strong>Кацай Олексій – На мілині космічних океанів…</strong>
<p>На мілині космічних океанів<br />
як сполох<br />
стоять церкви чи іншопланетяни<br />
в скафандрах білих в золотих шоломах</p>

<div>




</div>

<p>Галактики ранкової змедвянів<br />
гіркий серпанок<br />
і промені вилущуючи з сонця<br />
розхитується ледь рипучий ганок</p>
<p>Ми зробимо на нього крок з екрану<br />
чи зо старих ікон<br />
і з вами ваш згадавши сон<br />
поділимось<br />
землі та неба хлібом і вином.</p>

<div></div>