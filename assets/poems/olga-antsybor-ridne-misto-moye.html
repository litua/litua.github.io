<strong>Ольга Анцибор – Рідне місто моє</strong>
<p>Я заблукала у часі і в просторі,<br />
Йду я по місту, по вулиці йду,<br />
Десь тут мій дім, і знайти його просто так,<br />
Я пошукаю і може знайду.</p>
<p>Місто моє, таке рідне і затишне,<br />
Сквери і вулиці, річка й мости,<br />
Я заглядаю у день його завтрашній,<br />
Дім свій у ньому я хочу знайти.</p>

<div>




</div>

<p>Та не знаходжу. А вітер долиною<br />
Все мене гнав, а я бігла, я йшла,<br />
Я відчувала себе сиротиною,<br />
В місті, де в юності щастя знайшла.</p>
<p>Хто я? Де доля моя загубилася?<br />
Де він мій дім і чи щастя в нім є?<br />
Доля гіркая мені тут судилася,<br />
Дому нема, є лиш місто моє.</p>

<div></div>