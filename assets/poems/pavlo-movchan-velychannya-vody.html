<strong>Павло Мовчан – Величання води </strong>
<p>Ґрунтуймо собі ніч, бо йде вода висока.<br />
Окличники сурмлять в зелену бугилу,<br />
і ручі конюхи вже білять коням боки,<br />
і так, без поводів, пускають їх на луг.<br />
Підрізуйте вогонь, перейнятий у спадки,<br />
розшийте житла всі і цямрини замкніть:<br />
іде вода до нас через широку кладку,<br />
кладіть до ніг її просту вербову віть.<br />
Бо ж це все — вочевидь, як сум’яття загальне,<br />
надходини, і сплеск, і подихи устріть;<br />
і кожному в руці цвіте стебло клечальне,<br />
що хочуть, як свічки, в цвітінні відгоріть.<br />
Прихильна будь єси до нашого днювання,<br />
до суєти суєт, до спевнених надій.<br />
На нитці сировій заграєм величання<br />
з присвятою себе — потульності твоїй.</p>

<div>




</div>

<p>***</p>

<div></div>