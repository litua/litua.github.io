Малишко Андрій – Чому, сказати, й сам не знаю…<p>Чому, сказати, й сам не знаю,<br />
Живе у серці стільки літ<br />
Ота стежина в нашім краю<br />
Одним одна біля воріт.</p>
<p>На вечоровім виднокрузі,<br />
Де обрій землю обніма,<br />
Нема кінця їй в темнім лузі,<br />
Та й повороту теж нема.</p>

<div>




</div>

<p>Кудись пішла, не повертає,<br />
Хоч біля серця стеле цвіт,<br />
Ота стежина в нашім краю<br />
Одним одна біля воріт.</p>
<p>Дощами мита-перемита,<br />
Дощами знесена у даль,<br />
Між круглих соняхів із літа<br />
Мій ревний біль і ревний жаль.</p>
<p>1970</p>
<p>автор: <strong><a href="http://onlyart.org.ua/?page_id=7111">Малишко Андрій</a></strong></p>

<div></div>