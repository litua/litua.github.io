<strong>Павло Мовчан – “Над кругом світовим…” </strong>
<p>Над кругом світовим,<br />
над степом самосійним —<br />
летить пилок, летить,<br />
запліднюючи час,<br />
щоб ми жили життям рослинним та подвійним,<br />
щоб до землі коріння прикоренило нас.<br />
Розлогий пройде шум, і голови схитнуться,<br />
лиш літоросль повзуча не ляже на вітрах;<br />
коріння родові в землі переплетуться,<br />
минеться буревій, верхами пройде страх…<br />
І випроставши дух в поставі стебловитій,<br />
ми понесем пташок в коронах власних гнізд<br />
назустріч теплим дням розгойданого літа,<br />
і вихудла земля знов поженеться в зріст.<br />
Тримайне міцно ґрунт корінням рідкуватим,<br />
тримайте ув очах і простір, в мові ж — час…<br />
Запліднена земля поверне наші втрати,<br />
розкривши всі скарби на глибині для нас!</p>

<div>




</div>

<p>***</p>

<div></div>