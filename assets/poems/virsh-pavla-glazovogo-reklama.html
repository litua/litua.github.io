<strong>Павло Глазовий – Реклама</strong>
<p>Іде дідок по столиці, де вогні реклами,<br />
Мов жар-птиці-блискавиці, сяють над дахами.<br />
Іде дідок та й читає рекламні поради:<br />
<i>ЗАМОВЛЯЙТЕ В ГАСТРОНОМАХ ТОРТИ Й ШОКОЛАДИ!<br />
НАЙЗРУЧНІШИЙ ТРАНСПОРТ НИНІ — ЦЕ ТАКСОМОТОРИ!<br />
ЇДЬТЕ В КРИМ ВІДПОЧИВАТИ, ЖДУТЬ ВАС МОРЕ Й ГОРИ!<br />
КОРИСТУЙТЕСЬ ЛІТАКАМИ — ВИГРАВАЙТЕ В ЧАСІ!<br />
ЗБЕРІГАЙТЕ СВОЇ ГРОШІ ТІЛЬКИ В ОЩАДКАСІ!</i><br />
“Якщо будеш, — старий дума, — на таксі кататись,<br />
Та торти собі купляти, та в Криму купатись,<br />
Та літати літаками, щоб не гаять часу, —<br />
То якого ж тоді біса здаси в ощадкасу?”</p>

<div></div>