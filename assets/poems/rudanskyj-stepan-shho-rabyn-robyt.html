<strong>Руданський Степан – Що рабин робить</strong>
<p>Випив мужик півкватирки,<br />
Хлібом заїдає.<br />
А жид ходить коло шинку,<br />
Борухи співає.</p>
<p>«Чи є, Мошку, у вас рабин?» —<br />
Став мужик питати.<br />
А жид: «Гирсти! А чому ж нам<br />
Рабина не мати?»</p>
<p>«А розумний у вас рабин?»<br />
Жид аж вийшов з себе:<br />
«Та вже ж,— каже,— розумніший,<br />
Мужику, за тебе!..»</p>

<div>




</div>

<p>«А що ж рабин у вас робить?<br />
Що він поробляє?»<br />
«Що він робить? Все читає…<br />
Читає… читає».</p>
<p>«А коли ж він спочиває,<br />
Як все коло книжки?»<br />
«Спочиває дуже мало<br />
Або ані кришки.</p>
<p>Он привик, бач, коло книжки<br />
День і ніч сидіти».<br />
«А як же ж то, орендарю,<br />
У рабина діти?»</p>
<p>«Та тим глупством у нас рабин<br />
Себе не займає:<br />
Єсть такий там у рабина,<br />
Що за дітей дбає».</p>

<div></div>