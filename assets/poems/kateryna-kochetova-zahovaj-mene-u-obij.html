<strong>Катерина Кочетова – Заховай мене у обійми і не відпускай…</strong>
<p>Заховай мене у обійми і не відпускай,<br />
З насолодою буду вслухатись у твоє мовчання,<br />
Що тобі мене мало, на мить усе ж забувай,<br />
Бо твій погляд і так найщирішим стане зізнанням.</p>

<div>




</div>

<p>І пробач мене за розмови, що ти обминав,<br />
Адже в світі не все пояснити можна словами.<br />
Ти від серця до серця на відстані шлях знов проклав,<br />
Коли сотні доріг пролягали в цей час між містами.</p>
<p>Я не знаю, чи поряд далі будемо йти,<br />
І які у житті один одного нам дані ролі,<br />
Але знаю – сьогодні мене надихаєш ти,<br />
Тож я маю за щастя такий подарунок долі.</p>
<p><strong>16 грудня 2012</strong></p>

<div></div>