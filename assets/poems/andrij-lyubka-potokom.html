Андрій Любка – Потоком<p>з кожним днем усе важче чинити спротив<br />
імпотенції духу яка наростає<br />
іноді прокидаюся вночі<br />
ніби у теплій воді<br />
ось я чую як вона хлюпає<br />
ось відчуваю цей морок<br />
вода у камінні і я у воді<br />
і все ніби спокійно<br />
але ж:<br />
ця суча українська поезія<br />
ця йобана силаботоніка<br />
оця закатована земля<br />
яка дала світу<br />
всього двох поетів до мене<br />
шевченка і стуса<br />
а іноді я відчуваю<br />
нову епоху яка в мені<br />
пульсом лягає у вени<br />
кров`ю блукає тілом<br />
браслетом таврує душу<br />
рядками травмує руки<br />
і я вбираю цю енергетику<br />
і я всотую нову епоху<br />
і цілком несподівано у теплій воді<br />
чую приглушену музику</p>

<div>




</div>

<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>