<strong>Ірина Ярко – Я тут живу!</strong>
<p>Мій рідний край, моя земля,<br />
Мій отчий дім, де я зростала,<br />
Мої лани, озера і поля<br />
Це все мій світ, моя славна держава!<br />
Тут живу я, мої батьки і друзі,<br />
Добрі знайомі, рідні та близькі,<br />
І навіть пташка, що виспівує у лузі<br />
Від всього серця дорога стала мені.<br />
Тут все знайоме, рідне і кохане,<br />
Таке чудове, світле і близьке,<br />
Тут вперше промовлялось слово – мамо,<br />
Хоч і життя доволі не легке.<br />
Тут матінка співала колискову<br />
Про мій великий і могучий край,<br />
Вона дала мені життєву настанову –<br />
Ніколи доню рідний дім не забувай!<br />
Тут таточко навчав мене терпіти,<br />
Нізащо не боятись ворогів,<br />
Завжди Вкраїну гідно боронити<br />
Від злого слова і лихих катів.<br />
Тут я робила свої перші кроки,<br />
Тут святості навчали вчителі.<br />
Це були найкращі мої роки,<br />
Що надавали мудрості в житті.<br />
Я тут живу! І далі буду жити,<br />
Із гордістю за свій великий дім,<br />
Свій рідний край завжди буду любити,<br />
Чого бажаю щиро нам усім!<br />
Я добре знаю, що мій світ чудовий,<br />
Найкраща наша батьківська земля,<br />
Нехай повсюди лине українське слово,<br />
Бо це святиня ваша і моя!</p>

<div>




</div>

<p>автор:<a href="http://onlyart.org.ua/?page_id=30686"> <strong>Ірина Ярко</strong></a></p>

<div></div>