<strong>Василь Стус – Перевиховання</strong>
<p>Пан-отця<br />
обернули<br />
на войовничого атеїста<br />
Спочатку він опирався:<br />
як це пройти<br />
до самого краю свого тіла<br />
аби увійти в антисебе?</p>
<p>Все одно, що бути<br />
розстріляним</p>
<p>Та з часом таки призвичаївся</p>

<div>




</div>

<p>Замість звичайного хреста<br />
тепер він носив хрест<br />
іх впаяними по краях<br />
гривениками<br />
найостаннішої чеканки<br />
перевихований<br />
чувся щасливим<br />
він легко мирився<br />
з єдиним клопотом:<br />
найостанніше<br />
було нескінченним.</p>
<p><em>25.2.71.</em></p>

<div></div>