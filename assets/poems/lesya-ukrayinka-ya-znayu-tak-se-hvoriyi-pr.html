<strong>Леся Українка – «Я знаю, так, се хворії примари…»</strong>
<p>Я знаю, так, се хворії примари, –<br />
Не час мені вмирати, не пора.</p>
<p>Та налягли на серце чорні хмари<br />
Лихого пречуття, душа моя вмира!</p>
<p>Вдяглися мрії у смуткові шати<br />
І понесли мене в дивний, мовчазний край,</p>
<p>І там прийняв мене в зеленії палати<br />
Плакучих верб і кипарисів гай.</p>

<div>




</div>

<p>Серпанком чорним жалібниці-мрії<br />
Мені покрили, очі, змеркнув світ,</p>
<p>1 залунали скарги жалібнії<br />
Моїх покинутих пісень-еиріт.</p>
<p>Пісні вернулись плакать на могилі<br />
Палкого серця, що носило їх,</p>
<p>Вони були між людьми гості милі,<br />
Та не прийняв ніхто їх за своїх.</p>
<p>28.12.1896</p>

<div></div>