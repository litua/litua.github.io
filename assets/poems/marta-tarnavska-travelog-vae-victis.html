<strong>Марта Тарнавська – Травелог. Vae victis</strong>
<p>Торкнись заліза цих старих гармат:<br />
вони й твою перерішили долю.<br />
Тут монументи слави промовляють<br />
усмішкою іронії й погорди:<br />
для переможених немає місця,<br />
вимазують їх кров’ю і болотом<br />
з історії, із пам’яті людської…<br />
Невже на віки вічні?</p>

<div>




</div>

<p>Глянь довкола:</p>
<p>на полі битви — золота пшениця:<br />
це дозріває щедрим урожаєм<br />
насичений полтавською землею<br />
анахронізм двадцятого століття —<br />
живий тріумф останньої з імперій.</p>
<p><em>В Полтаві, 15 липня 1974</em></p>

<div></div>