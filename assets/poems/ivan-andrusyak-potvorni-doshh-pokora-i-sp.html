Іван Андрусяк – потворні дощ покора і спасіння…<p>потворні дощ покора і спасіння<br />
потворний сад де вигуки і зграї<br />
і самота що лузає насіння<br />
над тілом молодого самурая</p>
<p>і вершники що обрані з півсвіта<br />
місити гній коронного узвозу<br />
чотири дні немов чотири літа<br />
напружено змагаються за розум</p>
<p>бо зрада це лише початок вірша<br />
і обереги котяться мов крила<br />
біліє живота стареча ніша<br />
що для меча героїку розкрила</p>

<div>




</div>

<p>це піхви долі — увітни і станеш<br />
пересічним над голими богами<br />
як вершить на дощі останній танець<br />
реліктовий передосінній гаман</p>
<p>як виживають сповнені орґазму<br />
книжкопродавці з ложем по коліна<br />
і тихо розтікається по хазах<br />
ніким не присилене покоління</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>