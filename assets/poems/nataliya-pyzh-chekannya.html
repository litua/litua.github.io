<strong>Наталія Пиж – Чекання</strong>
<p>В вечірньому небі заходило сонце,<br />
Всі квіти голівки ховали свої,<br />
Вона ж виглядала його крізь віконце,<br />
Хотіла зустріти вечірні вогні.<br />
А він не приходив, не линув до неї<br />
Вона ж все чекала кохання своє.<br />
Хотіла провести цю нічку із милим,<br />
Хотіла дивитись як сонце встає.<br />
Та ось на ромашках роса виступає,<br />
В гаю десь далеко зозуля кує,<br />
В саду соловей свою пісню співає,<br />
В блакитному небі вже й сонце встає.<br />
Вона ж все сиділа, сиділа й мовчала,<br />
З очей її сірих котилась сльоза.<br />
Коханого дівчина вже не чекала,<br />
Вона залишилась на світі одна</p>

<div></div>