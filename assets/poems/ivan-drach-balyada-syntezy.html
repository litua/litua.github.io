<strong>Іван Драч – Баляда синтези</strong>
<p>Бенкет грози. Громаддя грому<br />
Гряде з-під чорної гряди.<br />
Так блискавок шорстку солому<br />
Вітри скиртують молоді.</p>
<p>Так закипають буйні губи<br />
Блакитногрішні, Боже мій,<br />
Так дощову сонату згуби<br />
Бобмлять на мене крила вій.</p>

<div>




</div>

<p>На зламаних бровах-коромислах<br />
Себе шовково ти внесла.<br />
Так я повісився до домислах,<br />
На помислах твоїх неслав.</p>
<p>Так пив я божевільний регіт,<br />
Щоб ти лиш сонячно світилась.<br />
Так в берегах брів крутоберегих<br />
Два карих океани билось…</p>
<p>Громів гортанне рокотання.<br />
Дощів поламані хребти…<br />
Так захлинаються в риданнях<br />
Солоні сурми самоти.</p>

<div></div>