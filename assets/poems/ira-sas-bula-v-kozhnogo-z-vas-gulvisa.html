Іра Сас – Була в кожного з вас гульвіса…<p>Була в кожного з вас гульвіса-<br />
Неморальна примхлива баба,<br />
Що знімала сама завісу,<br />
Віддавалась твереза й п’яна.</p>
<p>Була в кожного з вас тямуща,<br />
Неприступна мала дитина.<br />
В книгах своїх шукала щастя<br />
І уроки слухняно вчила.</p>
<p>Була й дивна смішна дівиця,<br />
Що незграбно-шалено жила.<br />
Майструвала криві полиці<br />
Й малювала на спинах крила.</p>
<p>І вдавалося кожну вхопити-<br />
Проковтнувши, сміливо запили!<br />
А любити? А просто любити..?<br />
Чи Ви, може..і ще не любили..?</p>
<p>Та була ще така дівчИна-<br />
Надважлива чиясь потреба.<br />
Ніби витончена хмарина..<br />
У словах її жило небо.</p>
<p>Тиха була і недотепна.<br />
І для когось, на жаль- нудною.<br />
Але з Вами -завжди відверта,<br />
Але з Вами- завжди собою..</p>

<div>




</div>

<p>На вустах її смак мигдалю.<br />
Ними пестила Ваші руки.<br />
По ночам, Ви, дурні, стогнали<br />
Від небажаної розлуки.</p>
<p>І багато жінок здобували,<br />
І робили жінками дівчаток,<br />
Крім цієї, яку Ви кохали..<br />
Однієї на цілий десяток.</p>
<p>І не дві до гола роздягались.<br />
Вам на всіх не ставало сорочок,<br />
Та одна лиш<br />
у серці зосталась,<br />
Як незайманий<br />
ласий шматочок..</p>
<p>автор: <strong><a href="http://onlyart.org.ua/?page_id=46094">Іра Сас</a></strong></p>
<p></p>

<div></div>