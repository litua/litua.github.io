Андрій Любка – Наші весни<p>о наші юні матюкливі весни<br />
де був шансон неначе колискова<br />
ви знов до мене спомин той принесли<br />
де ми щасливі і у дим готові</p>
<p>де ми малі у вчителі васали<br />
де звабно бубнявіють форми в каті<br />
тремтливими руками ми писали<br />
брудні слова на палітурках хрестоматій</p>

<div>




</div>

<p>ми не хотіли до америк францій<br />
де в самокрутках конопляне зілля<br />
дивилися на небо очі вранці<br />
опісля першого судомного похмілля</p>
<p>де в нас не було сорому й сумління<br />
де в підворітнях з цигарками вишкіл<br />
у скроні стукає фатальне розуміння<br />
ми це не ми ми совкова відрижка</p>
<p>автор: <strong><a href="http://onlyart.org.ua/?page_id=44157">Андрій Любка</a></strong></p>

<div></div>