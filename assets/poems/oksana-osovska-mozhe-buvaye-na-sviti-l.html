<strong>Оксана Осовська – Може, буває на світі любов без печалі</strong>
<p>Може, буває на світі любов без печалі –<br />
Радість чиясь досягає постійних висот,<br />
І рівновага приность плоди небувалі –<br />
Рай на Землі. А в раю не буває турбот !</p>
<p>Мабуть, у небі чиємусь є сонце барвисте –<br />
Майже розумне, що знає про міру і межі !<br />
Ніжну веселку малює над дахом, над містом,<br />
Пестить обранців своїх і не чинить пожежі.</p>

<div>




</div>

<p>Звісно, у когось поняття нема про розлуку,<br />
Спільна кімната на двох і вечеря, і сон,<br />
Вічна гармонія сфер – і ні вітру, ні звуку :<br />
Серце із серцем чиїсь гомонять в унісон…</p>
<p>Знаємо ми, що буває у сфері високій !<br />
Снилось комусь, що ніколи у нас не мине ?<br />
Я не віддам за казковий, розмірений спокій<br />
Шторм, де без тебе нема і не буде мене !..</p>

<div></div>