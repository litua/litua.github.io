<strong>Леся Українка – «Уста говорять: «він навіки згинув!…» «Ти не хтів мене взять…»</strong>
<p>Ти не хтів мене взять, полишив мене тут на сторожі,</p>
<p>Ти мені заповідав скрасити могилу твою<br />
В білий мармур, і плющ, і криваві осіннії рожі,<br />
Ти мені заповідав носити жалобу мою<br />
Так, як носять в легендах царівни мовчазні, хороші.<br />
Довго ждать мені, друже, ще мармур не тесаний твій,</p>

<div>




</div>

<p>Ще немає на чому повитись плющу жалібному,<br />
Не цвітуть ще осінні троянди в порі весняній,<br />
Камінь, темряву й кров маю тільки ще в серці сумному,<br />
Не здаюсь я царівною людям в жалобі моїй.<br />
Ох, як часто мене опановують сни зловорожі,</p>
<p>Сниться все, що я голову радо на страту несу,<br />
Але то тільки сни, – я повинна стоять на сторожі,<br />
Бо мені заповідано в спадок жалобу й красу,<br />
Білий мармур, і плющ, і криваві осіннії рожі…</p>
<p>7.06.1901, Kimp[olung]</p>

<div></div>