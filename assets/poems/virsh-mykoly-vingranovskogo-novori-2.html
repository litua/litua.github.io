<strong>Микола Вінграновський – Новорічна заяча пісня</strong>
<p>Хоч раз на рік ми можем не бояться —<br />
Діду Морозе, ніс нам холоди!<br />
Ти ж, вовче, не взувайсь у хитрі тихі капці,<br />
І ти, лисице, ти з біноклем не ходи!</p>
<p>Сьогодні ми й собі йдемо, як люди, —<br />
З капустою у Діда пироги!<br />
І лише літо нам оте, яке ще буде,<br />
Щоб ми до нього бігли крізь сніги.</p>

<div>




</div>

<p>Від ластівок вітальні телеграми<br />
Прийшли із Африки нам, зайцям-русакам.<br />
Вітри ж тим часом білими руками<br />
Нам вуха труть, аж в носі коле нам!</p>
<p>Хоч раз в житті ми можем не бояться,<br />
Не плутать свої заячі сліди!<br />
Ти ж, вовче, не взувайсь в старі у вовчі капці,<br />
І ти, лисице, ти з біноклем не ходи!</p>
<p><em>1970</em></p>

<div></div>