<strong>Дмитро Павличко – “Ніч осяяна цвітом яблуні…” </strong>
<p>Ніч осяяна цвітом яблуні,<br />
Затуманена, мов роса.<br />
Ми розкрилені і роз’ятрені<br />
Піднімалися в небеса.</p>
<p>Понад зорями, понад водами<br />
Пролетіли ми три світи.<br />
А та яблуня за городами<br />
Все світилася з темноти.</p>

<div>




</div>

<p>А на досвітку ми долинули<br />
До свойого ж таки села.<br />
А та яблуня в даль долинами,<br />
Як метелиця, відійшла.</p>
<p>Де ж те сяєво, що сміялося,<br />
Де ціловані в снах слова?<br />
Все минулося, все розпалося,<br />
Наче гілочка снігова.</p>
<p>***</p>

<div></div>