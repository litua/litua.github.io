<strong>Ольжич Олег – Поцілуєш, різко і суворо…</strong>
<p><em>              Є. П.</em></p>
<p>Поцілуєш, різко і суворо,<br />
А в очах — морозяна блакить,<br />
А в очах — розриви і простори…<br />
Ет, не нам, товаришу, любить!</p>

<div>




</div>

<p>Ще зіниці тугою розкриті<br />
І сухі тривого. уста<br />
(Скоростріли мовкнуть, перегріті,<br />
І кіннота лаву розгорта…)</p>
<p>В ухах досі ще п’янюче-лунко<br />
Дзвін копит і скреготи землі…<br />
. . . . . . . . . . . . . . . . . . . . . . . . . . .<br />
Хай дарують: в нашіх поцілунках<br />
Наші хижі, спрагнені шаблі.</p>

<div></div>