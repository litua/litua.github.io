<strong>Іван Франко – «Вій, вітре, горою…»</strong>
<p>Вій, вітре, горою<br />
Над сею тюрмою,<br />
Заплач надо мною,<br />
Як рідний, як брат!<br />
Розвій ті надії<br />
Злудні, хоч яркії,<br />
Що серце, мов змії,<br />
Гризуть і палять!<br />
Зморозь кров кипучу!<br />
Невсипну, пекучу<br />
Втиши думок бучу,<br />
Що в мізку бурлить,<br />
Щоб дні нам за днями<br />
Безслідно минали,<br />
Мов шум понад скали<br />
Безслідно шумить.</p>

<div>




</div>

<p>13 марта 1880</p>

<div></div>