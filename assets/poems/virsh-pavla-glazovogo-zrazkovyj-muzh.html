<strong>Павло Глазовий – Зразковий муж </strong>
<p>   <em>     З перського гумору</em></p>

<div>




</div>

<p>Колись мулла у мечеті сказав: — Мусульмани!<br />
Хто не мириться з жоною, хай з підлоги встане.<br />
Повставали, не гаючись, аллахові діти.<br />
Один тільки на підлозі лишився сидіти.<br />
— Поклоніться цьому мужу, мусульмани щирі!<br />
Він єдиний з дружиною вміє жити в мирі. —<br />
А той бурчить: — Та я б першим схопився з підлоги,<br />
Якби жінка не побила ломакою ноги…</p>

<div></div>