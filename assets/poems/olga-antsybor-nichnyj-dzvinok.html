<strong>Ольга Анцибор – Нічний дзвінок</strong>
<p>Телефон захлинався знову,<br />
Сон тривожив пронизливий звук.<br />
– Так! – Це ти? – і образливе слово<br />
Враз злетіло з невидимих вуст.</p>
<p>Жінка відповіді не чекала,<br />
Був брутальним її монолог,<br />
Вона плакала і проклинала<br />
Люті в голосі стало б на двох.</p>

<div>




</div>

<p>– Ну, послухай же! Зупинися!<br />
Хто ти? Що ж тобі так болить? –<br />
Та прокляття без пауз лилися,<br />
Не стихали вони ні на мить.</p>
<p>Тихо слухавку я поклала,<br />
Довго думала: «Хто ж вона?<br />
Мабуть, номер не той набрала,<br />
Чи поплутав її сатана?»</p>
<p>Решту ночі я вже не спала<br />
І зринало у думці знов:<br />
«Жінка ця так сім’ю захищала,<br />
Боронила свою любов».</p>

<div></div>