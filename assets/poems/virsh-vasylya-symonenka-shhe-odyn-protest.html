<strong>Василь Симоненко – Ще один протест</strong>
<p>До двадцяти бунтуєму завзято,<br />
Шукаєм правди, кленемо брехню<br />
І віримо, що нашому огню<br />
Належить всяку нечисть спопеляти.</p>
<p>Тоді ми все бажаємо змінити,<br />
В житті своє покликання знайти.<br />
Яка хороша й нерозумна ти,<br />
Наївна, мила юність неумита!</p>

<div>




</div>

<p>Та пройдуть дні, гарячі й безнадійні,<br />
І ми стаєм холодні та спокійні,<br />
Такі собі чиновнички черстві.</p>
<p>Уже в душі нема святого болю,<br />
І розум наш не рветься вже на волю –<br />
Ми раді тим, що ситі і живі.</p>
<p>автор: <strong><a href="http://onlyart.org.ua/?page_id=5396">Василь Симоненко</a></strong></p>

<div></div>