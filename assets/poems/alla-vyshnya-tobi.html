<strong>Алла Вишня – Тобі</strong>
<p>Мотиви вечора, на кшталт тугих симфоній,<br />
п’янкі, разючі аромати ночі,<br />
а я ще розповім тобі маленькій, сонній,<br />
як небо розкида в ночі свої блискучі очі.</p>
<p>Я ще тобі, такій хорошій, ніжній,<br />
ще заспіваю своїх тихих пісень-мрій,<br />
І ще колись, мабуть, на цьому тижні,<br />
повідаю сотні казок своїх надій.</p>

<div>




</div>

<p>Я сонце розстелю в твоїх долонях,<br />
прикрию море усміхом твоїм,<br />
І запевняю я ніколи що на скронях<br />
твоїх не зійде той непевний сніг.</p>
<p>Згорну тебе у руки І сховаю,<br />
від бід, від горя, від брехливих снів,<br />
я до нестями, певно, так тебе кохаю,<br />
й мені з тобою так бракує літніх днів.</p>
<p>А хочеш колискових заспіваю?<br />
Ти спи кохана, спи, ти засинай,<br />
я так боюся втратить, бо кохаю,<br />
а ти не бійся.</p>
<p>Значить й не кохай..</p>

<div></div>