<strong>Таня Гелетюк – Невже все мало закінчитись саме так?..</strong>
<p>Рожеві пелюстки тобою подарованих троянд<br />
Сьогодні рівно в шостій ранку тихо облетіли…<br />
Ми довго намагались склеїти любов ,<br />
Ми намагались та в душі того не хтіли.<br />
Я відчуваю присмак солі на твоїх руках,<br />
Ти чуєш, мої очі також, любий, плачуть.<br />
Я змерзла, небо нами випите до дна…<br />
І ці граки…про що вони так гірко крячуть?<br />
Туман клубками стелиться до ніг,<br />
Обплутує нагі дерева павутинням.<br />
Ця мокра сирість дивно пахне, навіть тхне,<br />
Зеленим недоспілим картоплинням.<br />
Ще мить чи декілька німих хвилин…<br />
Я боягузка!..я комусь про це казала…<br />
Все проковтне засніжена зима.<br />
Ти не повіриш,але я тебе кохала!<br />
Ти не збагнеш, як тяжко віддавати<br />
Таке своє давно мені чуже!<br />
Невже отак,скажи, повинно було статись?<br />
Скажи мені! отак?… невже?…<br />
В останній раз складаю цю валізу,<br />
В останній раз прасую твій піджак…<br />
В останній раз востаннє запитаю:<br />
Невже все мало закінчитись саме так???</p>

<div></div>