Олек Ніколассон – Просто живи: ходи по вулицях…<p>Просто живи: ходи по вулицях, зустрічай захід, люби січень,<br />
у високій траві шукай кулі, монети та інші ознаки вічності,<br />
говори мало, а більше – слухай, усміхайся людям, птахам, бідам,<br />
що тебе спіткали. Молися духам, і вони будуть тобі віддані.</p>
<p>Захищай слабших, шануй мудрих, та не дай себе їм ввести в оману,<br />
поважай вайшіїв, як і шудр, а не лише кшатріїв та брахманів.<br />
На двобій із велетом візьми пращу і не сковуй руху важкими латами…</p>

<div>




</div>

<p>Поради слухай лише від кращих.<br />
А мене – не слухай.<br />
Припини читати.</p>
<p>автор: <strong>Olek Nikolasson</strong></p>
<p></p>

<div></div>