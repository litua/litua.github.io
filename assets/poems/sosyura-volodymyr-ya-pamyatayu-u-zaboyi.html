Сосюра Володимир – Я пам’ятаю: у забої…<p>Я пам’ятаю: у забої<br />
рубали вугіль шахтарі,<br />
де каганець боровся з тьмою,<br />
як промінь ранньої зорі.</p>
<p>Там, над землею, неба шати,<br />
весняних сповнені окрас.<br />
Як важко лежачи рубати<br />
блискучий вугіль раз у раз!</p>
<p>Але повіяв на дороги<br />
свободи вітер весняний,<br />
і шахтарям на допомогу<br />
прийшли машини у забій.</p>
<p>Вони помножили нам сили<br />
за щастя в трудовій борні,<br />
і кайла крицю замінили<br />
комбайна мускули стальні.</p>

<div>




</div>

<p>Як сон далекий, рабства роки…<br />
Погаснув каганець блідий,<br />
і сяйва денного потоки<br />
прийшли з машинами в забій.</p>
<p>Немов пройшли весняні грози<br />
у штреках, темних і глухих…<br />
Гуркочуть там електровози,<br />
де коногона свист затих.</p>
<p>Іде шахтар. У нього сяб<br />
маленьке сонце на чолі.<br />
І серце піснею вітає<br />
Атланта рідної землі.</p>
<p>За день у ночі горобині<br />
він бився з тьмою недарма.<br />
Це він, на радість Батьківщині,<br />
всю землю на плечах трима.</p>
<p>1956</p>
<p>автор: <strong><a href="http://onlyart.org.ua/?page_id=8276">Сосюра Володимир</a></strong></p>

<div></div>