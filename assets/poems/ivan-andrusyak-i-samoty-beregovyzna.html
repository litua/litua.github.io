Іван Андрусяк – і самоти береговизна…<p>і самоти береговизна<br />
і ніч докришена в укіс<br />
душа привиділась і висне<br />
як закривавлений поріз</p>
<p>і крихти котяться зпівока<br />
категоричні як сліди<br />
пересувна мораль пророка<br />
устань і йди в уста води</p>

<div>




</div>

<p>голосовіння майже наше<br />
місцями сонне далі в лад<br />
прости утоплений монаше<br />
що я дослухався порад</p>
<p>що видихся що пересилив<br />
собі самого полонить<br />
поріз присох укрився пилом<br />
а тільки все одно болить</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>