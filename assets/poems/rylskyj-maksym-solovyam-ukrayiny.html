Рильський Максим – Солов’ям України<p>В розлуці а вами, солов’ї Вкраїни,<br />
Так ниє серце, що аж сміх бере<br />
З самого себе. Хоч воно й старе,<br />
А в рідний край, як в юність давню, лине.</p>
<p>Дива Версаля, Лувру красота<br />
Та й Ейфелева башта не поможе.<br />
Воно, звичайно, гостеві негоже<br />
В Парижі думать про свої міста,</p>
<p>Про Лохвицю, про Миргород, про Сквиру,<br />
Про Голосіївський веселий гай,-<br />
Булонський ліс, поете, споглядай,<br />
Подібний i до раю, і до виру!</p>

<div>




</div>

<p>Тут люди приязні. Навкруг рясні<br />
Стоять сади, платани і каштани,<br />
Та шелест верб у пам’яті не тане,<br />
Вія ще чутніший тут, на чужині.</p>
<p>Ти груди краєш поглядом дитини,<br />
Печеш і мучиш, рідний краю мій,</p>
<p>П’яниш, як жоден на землі напій…<br />
Тужу за вами, солов’ї Вкраїни!</p>
<p>29 травня і 957 р Париж</p>
<p>автор: <strong><a href="http://onlyart.org.ua/?page_id=7156">Рильський Максим</a></strong></p>

<div></div>