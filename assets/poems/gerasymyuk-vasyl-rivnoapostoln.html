<strong>Герасим’юк Василь – Рівноапостольний Святий…</strong>
<p>Рівноапостольний Святий<br />
Князь Володимир Великий<br />
тримає над Києвом хрест важкий<br />
не відпускає<br />
Дніпровий рій<br />
на Вавілонські ріки.</p>

<div>




</div>

<p>З хитрих ваших<br />
образ і гримас<br />
князь давно вийшов, як з бою,<br />
де не переміг…</p>
<p><em>Але він є князь!</em><br />
<em>І в нього є Бог</em>,<br />
який бачить вас,<br />
який відпускав кожного з вас,<br />
хто прошмигнув під Горою.</p>

<div></div>