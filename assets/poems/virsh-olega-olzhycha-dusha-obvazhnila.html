<strong>Ольжич Олег – Душа обважніла…</strong>
<p>Душа обважніла, як жорна,<br />
В полоні страшного і злого.<br />
Земля благодатна і чорна<br />
До решти знеснлила ноги.</p>

<div>




</div>

<p>І от її знов розбудила<br />
Хода круторої пари.<br />
І серцю, як перше, є мило<br />
Стрічати вечірню отару.</p>
<p>Лише ковалі невсипучі,<br />
Куючи від сходу до сходу<br />
Металь небувалий, сліпучий,<br />
Ворожать майбутні походи.</p>

<div></div>