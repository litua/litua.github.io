<strong>Микола Вінграновський – Присвячую Ніколозу Бараташвілі</strong>
<p>Чужинцем варене на мило,<br />
Тираном прокляте у снах,<br />
Хоронене у ста могилах<br />
І рубане у ста боях —</p>

<div>




</div>

<p>Непохоронене, невбите, —<br />
Мерані золотий, лети! —<br />
Твоє ім’я, мій тату-світе,<br />
Поете мій, мій дух святий!</p>
<p>Затятий дух мій із древлини<br />
На пил — не пил, на згин — не згин!..<br />
…Блакитні пальці Катерини<br />
І царська ласка трьох могил…</p>
<p><em>1970</em></p>

<div></div>