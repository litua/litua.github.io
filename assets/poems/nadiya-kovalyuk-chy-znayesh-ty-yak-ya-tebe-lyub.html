<strong>Надія Ковалюк – Чи знаєш ти, як я тебе люблю?</strong>
<p>Чи знаєш ти,як я тебе люблю?<br />
Бузковими п’янкими вечорами<br />
Живицею-сльозою напою<br />
Твої вуста,щоб загоїти рани.</p>
<p>Русалкою до тебе припливу,<br />
Манитиму очей зелених блиском.<br />
Всі зорі з неба в жменях принесу<br />
І з місяця зроблю тобі колиску.</p>
<p>Я зіллям ніжності тебе приворожу,<br />
Змішаю в небі всі яскраві барви.<br />
Втамую спрагу краплями дощу,<br />
А з райдуги-збудую тобі лаври.</p>

<div>




</div>

<p>Промінням сонця впаду у траву<br />
І буду на полях тебе чекати.<br />
Перетворюся в ранішню росу<br />
І дам себе босоніж розтоптати.</p>
<p>Я проліском з-під снігу проросту:<br />
Блакитно-голубим,неначе небо.<br />
Щоб ти відчув,як я тебе люблю<br />
І все життя чекатиму на тебе…</p>
<p>автор: <strong><a href="http://onlyart.org.ua/?page_id=31008">Надя Ковалюк</a></strong></p>

<div></div>