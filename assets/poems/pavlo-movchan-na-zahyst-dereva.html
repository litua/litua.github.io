<strong>Павло Мовчан – На захист дерева </strong>
<p>Щемить в душі та зрубана сосниця,<br />
кигиче їй бездомна синя птиця,<br />
прив’ялий запах вітру не втіша:<br />
болить душа!<br />
Сльоза не поспіша —<br />
прижурена<br />
ледь мерехтить скраєчку,<br />
у ній відбились<br />
стовбура кілечки,<br />
кілечко сонця і гнізда кружальце,<br />
і п’ятеро пташат, що виросли на пальцях.<br />
Болить мені моя неповнота,<br />
став на пеньок, та це не висота,<br />
пита мене щербата самота:<br />
— Хіба існує в світі порожнеча? —<br />
Немає сосни, хоч навкруг повнеча.<br />
Від крони в небі, бачиш, ні знаку,<br />
і вищий ти думками на пеньку,<br />
і погляд глибше вдалечінь сягає.<br />
Проте мене там, світоньку, немає…</p>

<div>




</div>

<p>***</p>

<div></div>