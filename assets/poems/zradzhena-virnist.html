<strong>Роман Штігер – Зраджена вірність</strong>
<p>Грався вітер із твоїм волоссям,<br />
і шуміла вода у річках.<br />
Ти стояла самотня і боса,<br />
свіжі квіти тримала в руках.</p>
<p>І шукала, можливо, кохання,<br />
цю краплину – солодкий нектар.<br />
Але знала, що прийде востаннє<br />
і загасне палкий серця жар.</p>

<div>




</div>

<p>Теплі руки твої, мов чарівність,<br />
що вкривали довкола усе.<br />
Ти була моя зраджена вірність,<br />
яку вітер мов сон рознесе.</p>
<p>І так швидко минали хвилини<br />
до закінчення наших надій.<br />
Не спинити минулого плину,<br />
бо розвіє його суховій.</p>
<p><a href="http://onlyart.org.ua/?page_id=559">до переліку віршів Романа</a></p>

<div></div>