Симоненко Василь – Я…<p>Він дивився на мене тупо<br />
Очицями, повними блекоти:<br />
— Дарма ти себе уявляєш пупом,<br />
На світі безліч таких, як ти.</p>
<p>Він гримів одержимо і люто,<br />
І кривилося гнівом лице рябе,<br />
Він ладен був мене розіпнути<br />
За те, що я поважаю себе.</p>
<p>Не стала навколішки гордість моя.<br />
Ліниво тяглася отара хвилин…<br />
На світі безліч таких, як я,<br />
Та я, їй-Богу, один.</p>

<div>




</div>

<p>У кожного “Я” є своє ім’я,<br />
На всіх не нагримаєш грізно,<br />
Ми — не безліч стандартних “я”,<br />
А безліч всесвітів різних.</p>
<p>Ми — це народу одвічне лоно,<br />
Ми — океанна вселюдська сім’я.<br />
І тільки тих поважають мільйони,<br />
Хто поважає мільйони “я”.</p>
<p>автор: <strong><a href="http://onlyart.org.ua/?page_id=5396">Симоненко Василь</a></strong></p>

<div></div>