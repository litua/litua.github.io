<strong>Богдан Лепкий – Біла мево, що кружляєш…</strong>
<p>Біла мево, що кружляєш<br />
Над водою низько-низько,<br />
Чом же ти так безупинно<br />
Б’єшся й жалібно квилиш?</p>

<div>




</div>

<p>Подивися, біла мево,<br />
Як же ти мала-маленька,<br />
Проти моря як нужденний,<br />
Проти гуку хвиль твій крик.</p>
<p>О, подумай, серце моє,<br />
Чим ти є супроти світа,<br />
Проти горя світового<br />
Чим є твій маленький біль?!</p>

<div></div>