Іван Андрусяк – котиться в нікуди…<p><em>now does our world descend…</em></p>
<p>котиться в нікуди<br />
нині жорстокий світ<br />
(друзі як вороги;<br />
мов перевівся рід)<br />
от і уся судьба<br />
плакати на гробах</p>
<p>творчість пропаща гра<br />
(воля: рабом живи)<br />
що уявив що знав,<br />
все у єдиний вир;<br />
нібито і не жив<br />
тільки терпів терпів</p>
<p>мислі бідар гіркий<br />
думати тяжко вмів<br />
але про так і ні<br />
тільки одне зрозумів:<br />
зітреться між ними віть<br />
і нас не стане умить</p>

<div>




</div>

<p>де світле життя було,<br />
падіння до темних ям<br />
(коли боягуз герой<br />
помилка є життям)<br />
відчай нас поглина<br />
вмерти серед лайна</p>
<p>але рятунок один<br />
із цього кінця ознак —<br />
де сліпо (і губи де<br />
забули цілунку смак)<br />
де стало нічим усе<br />
— з’явись і співай душе</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>