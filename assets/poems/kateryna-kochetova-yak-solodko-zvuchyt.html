<strong>Катерина Кочетова – Як солодко звучить твоє ім’я…</strong>
<p>Як солодко звучить твоє ім’я,<br />
Коли всю ніч зірки його шепочуть,<br />
Лишити сну мене, напевно, хочуть.<br />
Сьогодні кличе хтось тебе,не я.</p>
<p>А, наче небо, ті блакитні очі<br />
Хвилюють душу з кожним днем сильніш –<br />
Як йти по лезам гострим босоніж,<br />
Крається серце біднеє дівоче.</p>

<div>




</div>

<p>Як зветься те незнане відчуття,<br />
Коли думками високо літаєш,<br />
Чи доведеться впасти – ти не знаєш,<br />
Бо ніяк зазирнути в майбуття.</p>
<p>Я ще не знаю, де твоє, де наше,<br />
Мов той годинник, що стоїть, чекаю.<br />
Серед імен, які щодня лунають,<br />
Тільки твоє ім’я звучить якось інакше…</p>
<p><strong><em> 26.04.2011</em></strong></p>

<div></div>