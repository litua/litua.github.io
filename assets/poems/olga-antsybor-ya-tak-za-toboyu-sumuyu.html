<strong>Ольга Анцибор – Я так за тобою сумую…</strong>
<p>Я так за тобою сумую,<br />
Бо жити без тебе не вмію,<br />
Я фото твоє поцілую,<br />
Тебе ж цілувати не смію.</p>

<div>




</div>

<p>Лиш раз ти дозволив, коханий,<br />
Вустами до тебе торкнутись,<br />
В солодкім вечірнім тумані<br />
Так ніжно до тебе горнутись.</p>
<p>Цю мить і це щастя безгрішне<br />
Я в серці своїм зберігаю,<br />
Так трепетно, палко і ніжно<br />
Тебе я, мій любий, кохаю.</p>

<div></div>