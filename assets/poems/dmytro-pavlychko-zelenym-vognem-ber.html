<strong>Дмитро Павличко – “Зеленим вогнем береза…” </strong>
<p>Зеленим вогнем береза,<br />
Як свічка, в полі горить.<br />
Ні вітер, ні блискавок леза<br />
Не можуть її погасить.</p>

<div>




</div>

<p>Коли сумовитим дзвоном<br />
Осіння блакить загуде,<br />
Те полум’я стане червоним<br />
І тихо на землю впаде.</p>
<p>Любове моя вогнекрила,<br />
Ти линеш в осінню даль.<br />
Та краще б тебе згасила<br />
Ненависть, а не печаль.</p>
<p>***</p>

<div></div>