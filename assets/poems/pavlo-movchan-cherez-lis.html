<strong>Павло Мовчан – Через ліс </strong>
<p>З оленкою в руці сидів я на узліссі:<br />
метелики цвіли, снувала мурашва,<br />
світилася трава, і промені навскісні,<br />
лунаючи, ішли крізь чисті дерева.<br />
На вічній глибині, у серцевині ока,<br />
як насінина лун, ще жайворон тремтів,<br />
у м’якушах хмарин дощу тугі волокна<br />
сукались і плелись, як невід, із вітрів.<br />
Лети, хутчій лети, оленко тонкокрила,<br />
метелики, цвітіть, оздоблюйте життя,<br />
проходжу поле я, немов пройшов горнило,<br />
за мною слідкома лункі листки летять.</p>

<div>




</div>

<p>***</p>

<div></div>