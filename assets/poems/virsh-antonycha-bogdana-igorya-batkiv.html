<strong>Антонич Богдан-Ігор – Батьківщина</strong>
<p>Жовті косатні цвітуть на мокрих луках,<br />
як за днів дитинства, в кучерявій млі.<br />
Вилітають ластівками стріли з лука,<br />
білі стріли літ.</p>

<div>




</div>

<p>Оси золоті в чарках троянд розквітлих,<br />
мокрі зорі куряться під сизий вечір.<br />
Ще горить твоєї молодості світло,<br />
хоч новий десяток літ береш на плечі.</p>
<p>Слухай: Батьківщина свого сина кличе<br />
найпростішим, неповторним, вічним словом.<br />
У воді відбились зорі і обличчя,<br />
кароокі люди і співуча мова.</p>

<div></div>