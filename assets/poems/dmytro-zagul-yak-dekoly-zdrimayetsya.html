<strong>Дмитро Загул – “Як деколи здрімається, то сниться Підгір’я…”</strong>
<p>Як деколи здрімається, то сниться Підгір’я,<br />
І думонька вертається на рідне підвір’я.<br />
Там ненечка старесенька засмучена ходить,<br />
Щовечора, ріднесенька, як пташка, заводить.<br />
Сльзинками дрібненькими подвір’ячко росить,<br />
На серденьку тяженькеє каміннячко носить.<br />
Щовечора вбивається сестричка Катруся<br />
І в матінки питається, чи я ще вернуся.<br />
Давно мені змережана сорочечка біла,<br />
За сволоком залежана сопілочка мила.<br />
А братчик мій прочитує щосвята папері –<br />
Про мене він розпитує і спить без вечері.<br />
Я з рідними розлучений, заплакані очі,<br />
Він вдосвіта засмучений до темної ночі.<br />
А пісенька, як пташечки легесеньке пір’я,<br />
Летить собі до хаточки на рідне Підгір’я.</p>

<div>




</div>

<p>ІЗ ЗБІРКИ “З ЗЕЛЕНИХ ГІР”, КОЛОМИЙКИ</p>

<div></div>