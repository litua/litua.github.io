Анна Багряна – Над посіченим січнем…<p>Над посіченим січнем<br />
Від зимової стоми<br />
Стоїмо<br />
пересічні<br />
незнайомо-знайомі.<br />
Кожен погляд – як здогад,<br />
Кожен порух – як слово.<br />
І чекаємо Бога<br />
для своєї Любові.<br />
І чекаємо дива<br />
(Кажуть, див не буває),<br />
Ідучи несміливо<br />
Через пекло до раю,<br />
Через лютий у літо,<br />
Через літо… у січень,<br />
І блукаємо світом,<br />
І шукаємо Вічність…</p>

<div>




</div>

<p>Опиняється в хмарах<br />
Від зимової стоми<br />
Непарована пара<br />
Незнайомо-знайомих…</p>
<p>автор: <a href="http://onlyart.org.ua/?page_id=45274"><strong>Анна Багряна</strong></a></p>

<div></div>