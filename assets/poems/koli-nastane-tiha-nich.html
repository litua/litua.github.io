<strong>Петро Радейко – Коли настане тиха ніч </strong>
<p>Коли настане тиха ніч,<br />
Торкнеться спогад твоїх віч<br />
І ти забудеш про життя,<br />
Ввійдеш у човен каяття,<br />
І попливеш у синь очей,<br />
У нескінченну даль ночей,<br />
На хвилі гребені зійдеш,<br />
Руками зорі обіймеш<br />
І поцілуєш небеса, –<br />
поглянь же днесь! Яка краса!<br />
Я там бував, і там я зріс…<br />
Де схил – сто сил, де сивий ліс,<br />
Сміливі зорі мерехтять,<br />
Пісні у травах гомонять…<br />
Спинись і стань у повен ріст,<br />
Хай заворожить вітру свист,<br />
Відкрийся вічному вогню,<br />
Що полум’янить далину…<br />
І сльози витри із очей –<br />
Нема тих днів, нема ночей…</p>

<div>




</div>

<p><a href="http://onlyart.org.ua/?page_id=1201">до переліку віршів Петра</a></p>

<div></div>