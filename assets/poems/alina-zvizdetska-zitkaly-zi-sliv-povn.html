Аліна Звіздецька – зіткали зі слів повноцінний курйоз…<p>зіткали зі слів повноцінний курйоз<br />
багатозначність слідів на шкірі<br />
наші неврози ввели душі в гіпноз<br />
який підвладний одній лише вірі</p>
<p>підвальний шторм думок-цигарок<br />
розбиті вікна у кожному сенсі<br />
щохвилинне життя підтанцьовує рок<br />
по розбитій правді ступаємо босі</p>

<div>




</div>

<p>та смакуємо всесвіт щоранку новим<br />
відпиваємо дні по ковтку за завтра<br />
ти – щоб прокинутись просто живим<br />
я – щоби звірити пульс у правди</p>
<p>автор: <strong><a href="http://onlyart.org.ua/?page_id=46016">Аліна Звіздецька</a></strong></p>

<div></div>