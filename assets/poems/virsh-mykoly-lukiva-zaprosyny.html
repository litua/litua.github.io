<strong>Микола Луків – Запросини</strong>
<p>Серед саду біла хата,<br />
Білий цвіте, будь за свата.</p>
<p>Плинь за тихою водою,<br />
Повертайся з молодою.</p>
<p>Хай вона у сад загляне,<br />
Бо за нею серце в’яне.</p>
<p>Покажи їй трави й квіти,<br />
Розкажи, як вітер віти</p>

<div>




</div>

<p>Ніжно й лагідно гойдає<br />
І від щастя завмирає.</p>
<p>Натякни, що наречена<br />
Вона перша буде в мене.</p>
<p>Промовчи, як ляже тиша,<br />
Що була до неї інша.</p>
<p>Що велось їй в гостях круто,<br />
Що росте над нею рута.</p>

<div></div>