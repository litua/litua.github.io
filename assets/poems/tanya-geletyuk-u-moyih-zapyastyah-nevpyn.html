<strong>Таня Гелетюк – У моїх зап’ястях невпинно пульсує гаряча любов…</strong>
<p>У моїх зап’ястях невпинно пульсує гаряча любов,<br />
Біле тіло втопає у світлі рожевого ранку.<br />
Я хотіла тобі заспівати мелодію білих лугів,<br />
Але пісню свою загубила в прозорім серпанку…</p>

<div>




</div>

<p>Розцвіла б у твоєму безмежнім саду<br />
Полохливою ніжною квіткою.<br />
Ти вдихав би мене кожний день, кожну мить,<br />
А я б просто була невидимкою.<br />
А, можливо, я б сонцем була<br />
Й цілий день би тебе зігрівала.<br />
А коли ти в кімнати ішов,<br />
На прощання тебе цілувала.<br />
А, можливо, була б я метеликом<br />
Безтурботним, барвистим, швидким.<br />
Неприрученим і неспійманим<br />
Ні весною, ні вітром, ніким…<br />
Та, можливо, мене і не було б<br />
Я б жила у минулих віках…<br />
Я б тоді проявилась сльозою<br />
На твоїх незігрітих руках.</p>

<div></div>