<strong>Іван Франко – «Досить, досить слова до слів складати…»</strong>
<p>Досить, досить слова до слів складати,<br />
Під формою блискучою, гладкою,<br />
Мов хробака під гарною лускою,<br />
Пекучий біль і сльози укривати!<br />
Лікар іде! Не час тепер ховати<br />
Поганих струпів. Смілою рукою<br />
Розкрить їх треба, мимо встиду й болю<br />
Всю гниль нещадно з тіла виривати.<br />
Час показать, що людськість мужем стала,<br />
Дитинячих іграшок відреклась,<br />
Своє важке призначення пізнала;<br />
Що снігова метіль вже унялась,<br />
Безцільних поривів пора пропала,<br />
Розумних діл пора розпочалась.</p>

<div>




</div>

<p>1881</p>

<div></div>