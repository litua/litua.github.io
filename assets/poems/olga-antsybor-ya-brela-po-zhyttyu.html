<strong>Ольга Анцибор – Я брела по життю…</strong>
<p>Я брела по життю,<br />
Як в тумані густому,<br />
Зачепитись душею<br />
За щось не могла.<br />
Сум, печаль і турботи<br />
Були в дні новому,<br />
А в прожитім –<br />
Самотність, що поруч ішла.</p>
<p>Я забула, що радість<br />
Тепло і кохання,<br />
А не тільки страждання<br />
Живе на землі.<br />
Не було вже надій,<br />
Не було сподівання,<br />
Тільки зморшки глибокі<br />
Лягли на чолі.</p>

<div>




</div>

<p>Дні минали в турботах,<br />
А ночі в примарах,<br />
Холод душу скував,<br />
Вже й пісні не лились.<br />
Раптом очі блакитні,<br />
Неначе ліхтарик,<br />
Прямо в зболену душу<br />
Мені уп’ялись.</p>
<p>Заболіла душа,<br />
Заквилила, заскніла,<br />
Що це, Боже,<br />
Невже ж бо вона ще жива?<br />
І польоту стрімкого<br />
Душа захотіла<br />
І кохання в ній<br />
Пісня з’явилась нова.</p>
<p>І полинула пісня<br />
В простори всесвітні,<br />
То кохання її<br />
Аж до сонця жене,<br />
На землі ж залишилися<br />
Очі блакитні,<br />
І зігріли мене,<br />
Спопелили мене.</p>

<div></div>