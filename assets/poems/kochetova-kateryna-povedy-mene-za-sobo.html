Кочетова Катерина – Поведи мене за собою, доки є час…<p>Поведи мене за собою, доки є час,<br />
І забудь про мовчання, бо я втрачаю сили.<br />
Може, наші шляхи перестрінуться ще не раз,<br />
Ну а може – ніколи, як би цього не просили.</p>
<p>І не бійся поразок – досить зробити крок,<br />
Бо отримати можеш більше, ніж уже втратив.<br />
Ми вчимось здобувати досвід із помилок,<br />
Ми вчимося робити вікна, де були ґрати.</p>
<p>Поведи мене за собою, і я лишусь,<br />
Щоб написане нами можна було – до друкарні.<br />
Розум каже тікати, але цього не боюсь,<br />
Бо якщо ти – це доля, будь-які втечі марні…</p>

<div>




</div>

<p>автор: <a href="http://onlyart.org.ua/?page_id=30032"><strong>Кочетова Катерина</strong></a></p>
<p></p>

<div></div>