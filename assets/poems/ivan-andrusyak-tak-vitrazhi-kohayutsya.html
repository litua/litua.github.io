Іван Андрусяк – так вітражі кохаються – колись…<p>так вітражі кохаються — колись<br />
вуста закрию виторгую очі<br />
і теплий погляд снігу на обочі<br />
як мізансцена викотиться вниз</p>
<p>так з пастки п’ють вуаль або вино<br />
чорніючи над лісом безпорадним<br />
і дерево неначе доміно<br />
заплутається в сітях аріядни</p>
<p>так виживаю мила — озарінь<br />
весела маска кришиться додолу<br />
і запах що вміщається в стодолу<br />
тоненький і обскубаний як тінь</p>

<div>




</div>

<p>мовчу тебе люблю тебе терплю<br />
тебе в собі як білу рибу в плавнях<br />
а дні стікають знуджено і плавно<br />
вистежуючи кроплену смолу</p>
<p>чи дочекаюсь — день на вітражах<br />
розмазаний розгублений розбитий<br />
любити сад любити світ любити<br />
а тільки сонця стомленого жаль</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>