<strong>Дмитро Павличко – “На Лесбосі ніколи не була ти…” </strong>
<p>На Лесбосі ніколи не була ти,<br />
Де ж ти взялась, до чорта, отака,<br />
Із ніжними колінами теляти,<br />
Яке навік злякалося бика?!</p>
<p>Повір мені, бик має гарну вдачу,<br />
Ще жодного телятка він не вбив;<br />
Сам Зевс колись подобу взяв бичачу,<br />
Коли твою бабусю він любив.</p>

<div>




</div>

<p>Ах, то була Європа златотіла,<br />
Жіночністю просяянє єство.<br />
Вона лиш в образі бика хотіла<br />
Спізнати закохання божество.</p>
<p>Прекрасна ти! Я за тобою гину,<br />
Та не терплю твоїх лякливих втеч.<br />
Ти – мов рапіра, вбита в мою спину,<br />
Мов загнаний мені між роги меч.</p>
<p>***</p>

<div></div>