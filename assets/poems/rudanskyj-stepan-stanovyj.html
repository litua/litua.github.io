<strong>Руданський Степан – Становий</strong>
<p>Гнався постом засідатель<br />
На чиюсь біду.<br />
Серед річки заламався<br />
На тонкім льоду.<br />
Б’ються соцькі й розсильнії,<br />
Б’ються рибаки.<br />
Водять шнури край пролому,<br />
Ості і гаки.<br />
Але йде жидок убогий,<br />
Пейсами потряс.<br />
«Гирсти-гирсти, — став питати,<br />
Що таке у вас?»<br />
«Засідатель утопився,<br />
Господи прости!..<br />
Ходи, жидку, хоть поможеш<br />
Шнура завести».<br />
«Гирсти! Нащо то шукати<br />
Людської біди?<br />
Лиш карбованець наставте —<br />
Вийде сам з води!»</p>

<div></div>