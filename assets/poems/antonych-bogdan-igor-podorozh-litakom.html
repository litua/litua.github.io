<strong>Антонич Богдан-Ігор – Подорож літаком</strong>
<p>Літак, немов змагун, бере розгін,<br />
костричить кострубатий, гострий лоб,<br />
як віл, вдаряє до повітря стін,<br />
іде в повільний гін, пізніш в галоп.</p>
<p>Шалений вітер дме від дужих крил,<br />
нараз підстрибує, дере муслін<br />
імли та пнеться стрімко в неба схил.</p>

<div>




</div>

<p>Відштовхуємо землю, наче м’яч.<br />
Рев, гуркіт обіймає нас в кліщі.<br />
Залізний круче, перестань, не кряч,<br />
не вий! Ох боже, як тріщіть, тріщіть.</p>
<p>Колеса в хмарах — наче ноги в стремю.<br />
І вихилюся поза край над мряч,<br />
аж серце випаде із рук на землю.</p>

<div></div>