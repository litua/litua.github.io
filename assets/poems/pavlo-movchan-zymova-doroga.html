<strong>Павло Мовчан – Зимова дорога </strong>
<p>Прозор’ям пойнята долина,<br />
а де джерела дзвонять радість, —<br />
сніг, наче пера соколині,<br />
лежав розметаний в безладді.<br />
І білість бралася сумлінням<br />
від суцвіті, що тліла в глиці;<br />
і зріли снігурі зомлілі,<br />
як взяті сонцем полуниці.<br />
На аркуші грушевих пахів<br />
плоди викреслювала гілка,<br />
і до дзьобів тулили птахи<br />
давно знезвучені сопілки.<br />
І відливалися долоні<br />
по обрисах плодів дозрілих,<br />
та все відлунювало слово<br />
про шлях засипаний та білий.</p>

<div>




</div>

<p>***</p>

<div></div>