<strong>Семенко Михайль – Етюд </strong>
<p>Вулиця мокра морок ліхтар<br />
Відблиски світла випадок кут<br />
Ковнір піднявши рухається цар<br />
Ходить ходою бризкає жмут</p>

<div>




</div>

<p>Зрідка візник торохтить нудливо<br />
Зник знову тихо краплить<br />
Мариться ліжко знемога злива<br />
Серце мовчить</p>
<p>Автомобіль в нім заснулий сідок<br />
Парасолька повія вітер проникує<br />
Зроблю ще крок<br />
Скрикує.</p>
<p>15. IX. 1914. Київ</p>

<div></div>