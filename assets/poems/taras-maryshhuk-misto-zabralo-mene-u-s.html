<strong>Тарас Марищук – Місто забрало мене у свої тенета…</strong>
<p>Місто забрало мене у свої тенета,<br />
вулиці, проспекти, сигарети,<br />
тираж дешевої газети,<br />
де інтерв’ю моє, як молодого поета.</p>

<div>




</div>

<p>Чужі квартири,<br />
модні клуби,<br />
чужі руки,<br />
губи,<br />
груди,<br />
звабити мене дешеві спроби,<br />
брехливі зізнання, вимушені діалоги<br />
про прочитані книги,<br />
про мої вірші, монологи,<br />
дешеві лозунги, типу:<br />
«Ти такий молодий, а такий талановитий»<br />
а я відповідав: «Наливай!<br />
Якщо талант, то не проп’ю,<br />
а наразі я…розбитий.»</p>

<div></div>