<strong>Володимир Сосюра – Сталін</strong>
<p>Твоє ім’я, як сурми срібний звук,<br />
В борні за день завжди ти перед нами.<br />
Тебе до зір знесли мільйони рук,<br />
Щоб ти сіяв, як прапор, над віками.</p>
<p>Ти нас ведеш, як вів колись давно<br />
До перемог, скоривши час і далі.<br />
Коли серця мільйонів злить в одно —<br />
Твоє це серце буде, рідний Сталін!</p>
<p>Шумлять міста, і сонце знов і знов<br />
Встає для нас за даллю голубою.<br />
Тобі вітчизна шле свою любов,<br />
Як кожне серце, сповнене тобою.</p>

<div>




</div>

<p>Цвіте мій край, як пісня у боях.<br />
У світлі зір і у гаїв безжурі.<br />
Це ти зробив — це партія твоя,<br />
Це — кожний з нас, народжений для бурі.</p>
<p>Не марно, ні, боями край гримів —<br />
Минули дні і злиднів і негоди.<br />
У гуркоті заводів і ланів<br />
Прийми цей спів щасливого народу.</p>
<p>Прийми його у сонячний цей час,<br />
Щоб він гримів про тебе яснодзвонно.<br />
Ти світиш нам, ведеш в майбутнє нас,<br />
Віків маяк і слава міліонів.</p>
<p><em>1937 р.</em></p>

<div></div>