<strong>Павло Мовчан – “Стукають краплини золоті в шибки…” </strong>
<p>Стукають краплини золоті в шибки,<br />
лопотять двокрило вікна на боки.<br />
У струмочку тихо блискавка цвіте,<br />
листячко ж у неї, видно, золоте.<br />
Миттю обшугалось, знову зацвіло,<br />
підпалило хмарі молоде крило.<br />
Впала тая хмарочка в річку голубу, —<br />
чаєчка-нечаєчка, утопи журбу.<br />
А журба, як пір’ячко, виплива-пливе,<br />
скоро зійде місячко, тьохне соловей,<br />
Проспіває пісеньку, тільки не мені,<br />
перетліє блискавка у струмку на дні…</p>

<div>




</div>

<p>***</p>

<div></div>