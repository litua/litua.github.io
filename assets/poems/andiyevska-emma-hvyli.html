<strong>Андієвська Емма – Хвилі</strong>
<p>Зловився  короп,  й  рук  нема  тримати.<br />
Лиш  груди  —  меч,  що  —  межі  ворожнечі.<br />
Краплини  —  крок,  —  все  ближче  до  півночі.<br />
Танок  лелек  і  лябіринту  смуток.</p>
<p>Розмитий  мол,  що  —  діри  —  в  мурах  —  миттю<br />
На  щораз  інший,  все  стрімкіший  начерк.<br />
Різниці  —  хвиля,  тільки  серце  нічим<br />
Потамувати,  що  —  з  рінин  —  прикмети.</p>

<div>




</div>

<p>Не  гір  —  найтяжчі  —  пляну  перевали.<br />
Зі  шкаралущі  —  в  почуттях  —  завулок<br />
Ще  сипле  перли  і  —  під  ноги  —  хутро,  —</p>
<p>Найгрубші  форми,  які  —  дух,  як  хитрик,<br />
Що  дійсність  в  линву  скручує  тугу.<br />
Та  часом  —  ляскіт,  в  тиші  —  ніч-тягач</p>
<p>Буття  —  в  антисвіти  —  перетяга.</p>
<p><em>2002</em></p>

<div></div>