<strong>Олесь Гончар – Був я в середні віки капітаном…</strong>
<p>Був я в середні віки капітаном.<br />
Пропадав по тавернах веселих.<br />
І ще не дослідженим океаном<br />
Сміливо я плив на хистких каравелах,<br />
І відкрив я, упертий, мої острови,<br />
Де ні воєн, ні сліз не було, ні крови.<br />
Первісного неба краса полуднева,<br />
І вітер, і сонце, й зелені дерева!..<br />
Коханка моя на імення Людмила<br />
Там щастя зі мною бурхливо ділила.<br />
В столітті двадцятім, відроджений знов,<br />
Шукать острови ті я, впертий, пішов.<br />
Але їх немає, немає й сліда!<br />
На їхніх широтах — кривава вода!</p>

<div>




</div>

<p><em>1943</em></p>

<div></div>