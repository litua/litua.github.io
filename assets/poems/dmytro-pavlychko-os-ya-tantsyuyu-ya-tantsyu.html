<strong>Дмитро Павличко – “Ось я танцюю. Я танцюю…” </strong>
<p>Ось я танцюю. Я танцюю.<br />
Тебе я біля себе чую,<br />
Твій подих, лагідний вогонь,<br />
І дотик молодих долонь,<br />
І сукні тихе доторкання,<br />
Грудей незриме підглядання –<br />
Прийми мене, не відсторонь!</p>

<div>




</div>

<p>Печальні люди, йдіть додому,<br />
Не заважайте молодому –<br />
Бо я танцюю, я живу,<br />
Я світ вдихаю мов траву<br />
Вдихає кінь на пасовищі –<br />
Я чую погляд – о найближчі! –<br />
Неначе рану ножову…</p>
<p>***</p>

<div></div>