<strong>Надія Ковалюк – Я знов торкаюсь твого тіла, наче вперше</strong>
<p>Я знов торкаюсь твого тіла,наче вперше.<br />
Хоч знаю, що востаннє…і нехай.<br />
Я заціловую тебе, на мить завмерши,<br />
Наповнюю жагою через край.</p>
<p>Вуста вустами затуляю на пів-слові.<br />
Я знаю,це закінчиться…нехай…<br />
І моє тіло із твоїм в шаленій змові.<br />
Кохай мене, хороший мій, кохай…</p>
<p>Я загорну тебе в красу свою жіночу,<br />
І заведу в такий жаданий рай…<br />
Я знову ніжністю зморити тебе хочу-<br />
Останній раз, останню ніч…нехай…</p>

<div>




</div>

<p>Ми завтра знову розминемося так швидко,<br />
Як в небі реактивні літаки.<br />
Пірветься знову почуттів шовкова нитка,<br />
Яку ми вже не зможем віднайти…</p>
<p>Остання ніч,неначе сон-пройде в моменті,<br />
І я без тебе знову залишусь.<br />
Як попелюшка в позолоченій кареті,<br />
Яка перетворилась на гарбуз…</p>
<p>Я ще зустріну у житті таких хороших,<br />
На щастя, або може на біду…<br />
Я ще шукатиму колись на тебе схожих…<br />
Хороший мій…я знаю…не знайду…</p>
<p>автор:<a href="http://onlyart.org.ua/?page_id=31008"><strong> Надя Ковалюк</strong></a></p>

<div></div>