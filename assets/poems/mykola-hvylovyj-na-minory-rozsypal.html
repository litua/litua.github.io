<strong>Микола Хвильовий – «На мінори розсипалась мряка…»</strong>
<p>На мінори розсипалась мряка,<br />
І летить з осики лист,<br />
Але серце моє не заклякло,<br />
Не замовкло, бо я — комуніст.</p>
<p>І іду я дорогою, вітром,<br />
На долоні у мене зоря,<br />
Завтра маю пітьму освітити<br />
У тайзі, у морозних зирян.</p>

<div>




</div>

<p>І ховаю в курначчя1 генія…<br />
Це — не Будда, не Магомет, не Конфуцій,<br />
І не приймете ви його без преній,<br />
Бо він із черева Революції.</p>
<p>А надворі «memento mori»2,<br />
Тротуари бредуть в журбі<br />
І вистукують — чуєте? — скоро<br />
Закришталяться й очі повій.</p>
<p>Та не зріжу собі я голову —<br />
Залізняк я, і чути мій гук,<br />
Краще вмить опинюся голий<br />
на снігу!.</p>

<div></div>