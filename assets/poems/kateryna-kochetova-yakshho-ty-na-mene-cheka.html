<h3><strong>Катерина Кочетова – Якщо ти на мене чекаєш, я повернусь…</strong></h3>
<p>Якщо ти на мене чекаєш, я повернусь,<br />
Забудемо все, що було, і чого вже не буде.<br />
І, мабуть, ти думав, що я так без бою здаюсь,<br />
Та ти ж не пускаєш – думками тримаєш усюди.</p>

<div>




</div>

<p>І наше мовчання палкіше, аніж слова,<br />
І спогади спільні сильніше, аніж майбутнє.<br />
Ще снами минуле щоночі в мені ожива,<br />
Малює, дописує те, що було відсутнє.</p>
<p>Не знаю, чи Доля хоче бачити “нас”,<br />
Та, може, себе між рядків десь упізнаєш,<br />
Ти тільки скажи, бо невпинно спливатиме час,<br />
І я повернусь… Лиш якщо ти на мене чекаєш…</p>
<p><strong><em>8 травня 2013</em></strong></p>

<div></div>