<strong>Дмитро Загул – “Сьогодні я не той, що вчора…”</strong>
<p>Сьогодні я не той, що вчора,<br />
І ватра мрій – не та сама,<br />
Бо впала непрозора штора<br />
За тим, що було і вже нема.</p>
<p>Моїх вражінь вчорашні свідки<br />
Хильцем майнули за поріг…<br />
Не буду ждати їх. Бо звідки?<br />
З яких країн, з яких доріг?</p>

<div>




</div>

<p>Я випив пиво до крихітки,<br />
Промчав, мов сон, останній гріх…<br />
Повиливав над ранком зцідки –<br />
Бо хто б минулого беріг?</p>
<p>Між ним і мною – ніч безодні,<br />
І згадкка – як якась брехня…<br />
Вітаю радісне сьогодні,<br />
Чекаю завтрашнього дня.</p>
<p>ІЗ ЗБІРКИ “НАШ ДЕНЬ”, З ЦИКЛУ “РАНКОВЕ СОНЦЕ”, 1919.</p>

<div></div>