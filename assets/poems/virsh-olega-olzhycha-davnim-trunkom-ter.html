<strong>Ольжич Олег – Давнім трунком, терпкістю Каяли…</strong>
<p>Давнім трунком, терпкістю Каяли<br />
Ці — і кров, і смерть.<br />
Небо — княжі київські емалі.<br />
Небо знову — твердь.</p>

<div>




</div>

<p>Знов не вгору несміливим зором —<br />
В безкраї степів,<br />
Жити повно, широко і скоро<br />
І урвать, як спів.</p>
<p>Як колись, горіти і п’яніти,<br />
Шоломом п’ючи,<br />
І життя наопашки носити<br />
На однім плечі.</p>
<p><em>1930</em></p>

<div></div>