Аліна Міщук – На столі горнятко чаю…<p>На столі горнятко чаю, плед, десяточок листків,<br />
В телефоні лиш “Скучаю” та десяточок кутків<br />
Забуття чи вечір тихий, божевілля до колін,<br />
Чорнота, межа до краю, тіснота зі всіх сторін</p>
<p>Падолист чи снігопад, вибита з алеї слів,<br />
Все ціляю невпопад та ховаю в собі гнів.<br />
Боляче до гіркоти з присмаком солодкоти<br />
На буденності моєї псевдо гостро-кислоти.</p>

<div>




</div>

<p>Забувалась. Усміхалась. Зажимала кулаки.<br />
Все зіткала. Задобкала. Зажебрали жебраки.<br />
Повелася.Понеслася. Розривалась на шматки.<br />
Вкотре серце рятувала, пакувавши у книжки.</p>
<p><em>11.12.13</em></p>
<p>автор: <strong><a href="http://onlyart.org.ua/?page_id=46121">Аліна Міщук</a></strong></p>

<div></div>