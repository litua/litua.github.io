Тичина Павло – Весна (з Баратинського)<p>Весна, весна! Яка блакить,<br />
який кругом прозор!<br />
Садками ходить брунькоцвіт,<br />
а в небі — злотозор.</p>
<p>Весна, весна! Який там гон<br />
на крилах вітерка? —<br />
то в вишині біжить, зника<br />
хмар-хмарова ріка.</p>
<p>Шумлять згори шум-пінярі;<br />
ріка своїм хребтом<br />
несе торжественно вперед<br />
веселий, скреслий лом.</p>

<div>




</div>

<p>Ще синій ліс не взеленів,<br />
але квіток проріст<br />
уже підняв і розрізнив<br />
торішній длеглий лист.</p>
<p>А там в високій глибині,<br />
де тоне топь ясна,<br />
перловий жайворон топить:<br />
хмар-хмарова весна!</p>
<p>1921</p>
<p>автор: <strong><a href="http://onlyart.org.ua/?page_id=4906">Тичина Павло</a></strong></p>

<div></div>