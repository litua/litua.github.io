<strong>Андієвська Емма – Вігілії СХІ</strong>
<p><em>Із книги Вігілій</em></p>
<p>Навколо  порожнеча,  як  нарзан.<br />
Все  далі  –  ціль.  І  тяжча  й  тяжча  ноша,<br />
Яку  й  не  помічалося  раніше.<br />
Вже  й  чути:  Зуби  –  в  серці  –  час-гризун.</p>
<p>Здитинів  світ,  склади  без  слів  верзе,<br />
Всі  береги  і  пристані  минувши<br />
Й  нічого  не  навчившись  й  не  пізнавши<br />
Під  місяцем,  що,  як  кривавий  зонд.</p>

<div>




</div>

<p>Намарне  в  спирт,  мов  ембріон,  в  минуле.<br />
Самі  нулі  –  на  місці  сліз  –  в  анналах.<br />
Й  на  плівці  з’яв  ще  спалахами  юрми:</p>
<p>Одні  –  скидають,  інші  –  шиї  –  в  ярма.<br />
Мигтить  екран,  і  дійсність,  як  тепер.<br />
Та  з  боку  смерть,  що  –  листя,  мов  тапір.</p>

<div></div>