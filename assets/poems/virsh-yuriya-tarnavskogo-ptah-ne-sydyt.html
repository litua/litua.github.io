<strong>Юрій Тарнавський – Птах не сидить на гілці</strong>
<p>Не прилетів птах<br />
до гілки, видно<br />
на ній тільки місце<br />
для його ніг, довкруги<br />
неї порожнечу, подібну<br />
до саду, купи білого<br />
повітря, ширші вгорі, балянсуються<br />
на її кожній бруньці.</p>

<div>




</div>

<p>Хтось приклав тисячу<br />
холодних дзеркал<br />
до неї, і в кожнім<br />
вона не ворушиться, немов<br />
описана словами на папері.</p>

<div></div>