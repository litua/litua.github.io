<strong>Леся Українка – Re (Пісня. Вrioso)</strong>
<p>Реве-гуде негодонька,<br />
Негодоньки не боюся,</p>
<p>Хоч на мене пригодонька,<br />
Та я нею не журюся.</p>
<p>Гей ви, грізні, чорні хмари!<br />
Я на вас збираю чари,</p>
<p>Чарівну добуду зброю<br />
І пісні свої узброю.</p>
<p>Дощі ваші дрібненькії<br />
Обернуться в перли дрібні,</p>

<div>




</div>

<p>Поломляться ясненькії<br />
Блискавиці ваші срібні.</p>
<p>Я ж пущу свою пригоду<br />
Геть на тую бистру воду,</p>
<p>Я розвію свою тугу<br />
Вільним співом в темнім лугу.</p>
<p>Реве-гуде негодонька,<br />
Негодоньки не боюся,</p>
<p>Хоч на мене пригодонька,<br />
Та я нею не журюся.</p>

<div></div>