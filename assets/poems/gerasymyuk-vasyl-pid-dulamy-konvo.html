<strong>Герасим’юк Василь – Під дулами конвойних автоматів…</strong>
<p>Під дулами конвойних автоматів<br />
жили, вмирали, навіть з домовин<br />
вставали.</p>
<p>  Як страждальців божий син</p>
<p>підніме?</p>
<p>Як судитиме розп’ятий</p>
<p>їх, що приймали суд, як глум,</p>

<div>




</div>

<p>       бо в стрім</p>
<p>одвічного гріха</p>
<p>  пройшли крізь грати.</p>
<p>Все знає бог. Але не може знати,<br />
за що, коли і як воздати їм.<br />
Написано: устануть неживі.<br />
Написано: спасуться божі діти.<br />
Вони ж не будуть райський сад білити,<br />
немов і їхні руки у крові…</p>

<div></div>