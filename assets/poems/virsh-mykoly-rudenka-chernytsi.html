<strong>Микола Руденко – Черниці</strong>
<p>Здригнеться гай гіллям напругим,<br />
Повіє запахом суниць…<br />
Концтабір там, де в тридцять другім<br />
Вбивали молодих черниць.</p>
<p>Де підіймали їх на леза<br />
Ґвалтівники тупі, брудні…<br />
До дроту тягнуться берези —<br />
Чернички в білому вбранні.</p>

<div>




</div>

<p>Ні, їх оплакувать не варто:<br />
Вони нас бачать крізь дроти.<br />
Вони зійшлись на Божу варту,<br />
Щоб наші душі вберегти.</p>
<p>Щоб вгамувати біль розлуки<br />
І відігнати смуток наш…<br />
Зелені коси, білі руки<br />
І незнищенний Отченаш.</p>
<p><em>10.01.1980</em></p>

<div></div>