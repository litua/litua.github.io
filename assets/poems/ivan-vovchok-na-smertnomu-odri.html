<strong>Іван Вовчок – На смертному одрі</strong>
<p>Прощатись важко, але як без цього –<br />
У всіх нас час спливає непомітно,<br />
А мій вже сплив, – та це нічого,<br />
Надіюсь, що в кінці побачу світло.</p>
<p>До тих хто поруч, першими звертаюсь,<br />
Бо перед вами я у вічному боргу,<br />
Не завжди правильно чинив, у цьому каюсь,<br />
Можливо й покидаю зараз вас тому.</p>
<p>Кохана моя, мій промінчик сонця,<br />
Любов твоя тримає мене тут,<br />
Ти й досі бачиш в мені того хлопця,<br />
Не мало подолали ми з тобою скрут;</p>
<p>Ти завжди прикривала мені спину,<br />
Підтримувала все, що я робив<br />
Не сумнівався я в тобі ні на хвилину<br />
Заради тебе мила я весь час і жив.</p>

<div>




</div>

<p>Тепер до мене дітки підійдіть:<br />
Я завжди рідні вас любив<br />
Прошу одне, по совісті живіть,<br />
Хай що б вам інший не зробив,</p>
<p>Бо в вас я житиму й надалі,<br />
Як пам’ять в серці і душі<br />
Така інакша сторона медалі,<br />
Щоб не забулося про мене,- ось мої вірші.</p>
<p>Мій кращий друже, я прощаюся з тобою!-<br />
Ми все боролись пліч – о – пліч,<br />
Не завжди переможцями виходили з двобою,<br />
Але все – рівно, залишались віч – на – віч.</p>
<p>Ти вірний друг, не знаю чим і заслужив<br />
Я завжди мав з ким поділитись,<br />
Ніколи на одинці не тужив,<br />
Прощай мій брате, за тебе буду я молитись;</p>
<p>Щоб кожен з вас про мене пам’ятав,<br />
Тепер я можу і спочити.<br />
Прощайте всі,- мій час настав,<br />
Я вже стомився, хочу відпочити.</p>

<div></div>