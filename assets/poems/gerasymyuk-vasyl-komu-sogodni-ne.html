<strong>Герасим’юк Василь – Кому сьогодні не до первородства…</strong>
<p>Кому сьогодні не до первородства,<br />
не де свідоцтва роду на землі?<br />
Як не крути, збуваються пророцтва:<br />
й погублені, й голублені, і злі.</p>

<div>




</div>

<p>Батожить час! Рубцями різко зорані<br />
вже й горді похилились, як трава,<br />
немов шукають під ногами корені.<br />
Лупцює всіх. Вони знаходять корені.<br />
Свистить батіг. Вони рахують корені:<br />
один, два, три…<br />
один, два, три…<br />
раз-два…</p>

<div></div>