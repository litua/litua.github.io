Іван Андрусяк – звитяжці станули живими…<p>звитяжці станули живими<br />
а сіль зійшла і все зійшло<br />
і не вміщалося жало<br />
щоб виправдовувати ними</p>
<p>оселя ближче до тепла<br />
до грижі в мозку (до презумпції)<br />
попід деревами просунутись<br />
і випити — оце хвала</p>
<p>оце гидота (чир і блаж<br />
кобіт захланних ремиґання<br />
котів сорочинці) загальний<br />
шинок повітря — куля й раж</p>

<div>




</div>

<p>і замах з вірою в сатрапа<br />
мерзотника богатиря<br />
на два ура зійшла зоря<br />
і відгукнулася на запах</p>
<p>(еротика) забутий раз<br />
впустити демона (простити)<br />
і тричі крізь жаргонне сито<br />
(просіяних) родити нас</p>
<p>автор: <a href="http://onlyart.org.ua/?page_id=44753"><strong>Іван Андрусяк</strong></a></p>

<div></div>