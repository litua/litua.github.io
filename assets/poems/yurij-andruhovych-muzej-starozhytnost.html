Юрій Андрухович – Музей старожитностей<p>Як ми ходимо обоє<br />
нетрями старою дому!..<br />
Гобелени і гобої<br />
славлять пару невідому,</p>
<p>ніби бачать<br />
нашу змову:<br />
кожен дотик —<br />
теплий спалах.</p>
<p>І тоді ми знову (й знову)<br />
переходимо<br />
в дзеркалах.</p>
<p>На годиннику з гербами,<br />
як завжди, година друга,<br />
і крадеться вслід за нами<br />
може, туга, може, фуга…</p>
<p>Повз портрети<br />
і портшези<br />
з нами йде<br />
луна від кроків.</p>

<div>




</div>

<p>Ми кудись надовго щезли<br />
(двісті років?</p>
<p>Триста років?).</p>
<p>І, коли вже стане темно,<br />
з неопалених покоїв<br />
(я, здається, вівся чемно,<br />
я нічого не накоїв),<br />
у жаркі вогні неонні<br />
повертаємось</p>
<p>навіки.</p>
<p>Я несу тебе в долоні,<br />
і життя таке велике…</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>