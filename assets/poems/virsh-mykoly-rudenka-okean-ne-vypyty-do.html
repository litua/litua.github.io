<strong>Микола Руденко – Океан не випити до дна</strong>
<p>Океан не випити до дна.<br />
Вічність є одна, лише одна.</p>
<p>То чого ж я зморено тремчу,<br />
Коли бачу спалену свічу?</p>
<p>Чом живу із відчуттям вини,<br />
Коли хтось лягає до труни?..</p>
<p>Бо в ту мить померли всі дива:<br />
Без людини вічність — удова.</p>

<div>




</div>

<p>Без людини Всесвіту нема —<br />
Всюди тільки глухота німа.</p>
<p>То невже наш вік — мов куций лан,<br />
І від кухля менший океан?..</p>
<p>Ні. не вірю! Вічність не вмира.<br />
Як вона, душа моя стара.</p>
<p>І тому я зморено тремчу,<br />
Коли бачу спалену свічу.</p>
<p><em>04.03.1974</em></p>

<div></div>