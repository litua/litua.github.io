<strong>Антонич Богдан-Ігор – Amen</strong>
<p><em>Амінь</em></p>
<p>Закінчений концерт,<br />
лиш відгомін — омана.<br />
Кінець усього — смерть,<br />
таємна і незнана.</p>
<p>І радісне й сумне<br />
минає, мов примара.<br />
Вже Бог кладе мене,<br />
мов скрипку, до футляра.</p>

<div>




</div>

<p>Закінчений вже спів,<br />
уже струна не грає.<br />
Несказане цих слів<br />
хай серце доспіває.</p>
<p>Щоб серце доспівало,<br />
його ти перемінь.<br />
До щастя треба мало:<br />
гармонії.<br />
Амінь.</p>
<p><em>24 березня 1932</em></p>

<div></div>