<strong>Павло Мовчан – Травень </strong>
<p>Хай місяць цей буде в переліку першим<br />
для справ започатих, сподіваних звершень,<br />
для того, що буде за нашим велінням<br />
на землях відвічних при вічних стремліннях.<br />
Хай все, як і перше, з весни розпочнеться,<br />
і словом весняним любов наречеться,<br />
поділиться світ на чотири керунки,<br />
щоб нам повертати далекі відлунки,<br />
аби не блукать у великому світі,<br />
жаринами обрій повсюди помітим.<br />
Зав’яжемо в цямринах воду біжучу,<br />
замкнемо губами любов кругойдучу,<br />
продовжимось в дітях, у радісних мріях<br />
і новий перелік почнемо, Маріє!</p>

<div>




</div>

<p>***</p>

<div></div>