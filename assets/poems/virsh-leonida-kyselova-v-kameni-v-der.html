<strong>Леонід Кисельов – В камені, в дереві, на папері…</strong>
<p>В камені, в дереві, на папері,<br />
У бронзі, в мармурі, в небутті…<br />
А вже на крицевій небесній сфері<br />
Літавці карбують його путі.<br />
На ритинах,<br />
<em>на порцеляні,</em><br />
На прапорах,<br />
<em>на рушниках…</em><br />
І не приспати його кохання,<br />
Не вколисати на рушниках.<br />
Треба Вкраїни. Надій і суму,<br />
Селянських хат і курних шляхів.<br />
Треба землі, де завжди пульсує<br />
Шевченкове серце, Шевченків гнів.</p>

<div>




</div>

<p><em>1968</em></p>

<div></div>