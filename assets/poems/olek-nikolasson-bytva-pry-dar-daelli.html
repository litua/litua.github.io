Олек Ніколассон – Битва при Дар-Даеллі<p>І зібрались війська попід мурами,<br />
Попід мурами Дар Даеллі,<br />
І, здавалось, солдати – зажурені,<br />
хоч вони ще із ночі в хмелі…<br />
Кожен знав: битва буде останньою.<br />
Кожен знав, та сміливо ішов,<br />
І не вірив, що ранок застане їх<br />
І що вітер овіє їх знов.</p>
<p>Вранці ріг заспівав, табір будячи,<br />
Закликаючи в битву іти.<br />
«Аби виспатись, смерть у вас буде ще,<br />
тож мечі оголяйте, брати!<br />
Не чекайте на поміч даремную,<br />
Як литаври «До бою!» проб’ють;<br />
На богів не кладіться чи демонів –<br />
лиш на себе і зброю свою!»</p>

<div>




</div>

<p>…Сонце виповзло вранці над стінами,<br />
Понад стінами Дар-Даеллі.<br />
Очі воїнів, які не загинули –<br />
У сльозах, і ледь-ледь у хмелі…<br />
І здригнулось повітря прощаннями,<br />
Доки ранок висушував кров.<br />
Кожен знав: битва буде останньою.<br />
Кожен знав. Та сміливо ішов.</p>
<p>автор: <strong>Olek Nikolasson</strong></p>
<p></p>

<div></div>