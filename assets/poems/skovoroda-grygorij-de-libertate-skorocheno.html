Сковорода Григорій – De libertate<p>Що є свобода? Добро в ній якеє?<br />
Кажуть, неначе воно золотеє?<br />
Ні ж бо, не злотне: зрівняши все злото.<br />
Проти свободи воно — лиш болото.<br />
О, якби в дурні мені не пошитись,<br />
Щоб без свободи не міг я лишитись.<br />
Слава навіки буде з тобою,<br />
Вольності отче, Богдане-герою!</p>

<div>




</div>

<p><b>Критика, коментарі до твору, пояснення (стисло):</b><br />
Найбільша цінність для ліричного героя (а разом із ним і для автора) — це воля, особиста свобода. Проти волі всі інші принади світу — болото. Взірцем борця за волю народу Г. Сковорода називає Богдана Хмельницького, гетьмана, що очолив національно-визвольну війну українського народу проти польської шляхти. Вірш емоційно багатий, у ньому використані риторичні питальні та окличні речення, звертання.</p>
<p><strong><a href="http://onlyart.org.ua/?page_id=48725">стислі перекази творів української літератури</a></strong></p>

<div></div>