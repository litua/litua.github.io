<strong>Микола Вінграновський – Пісня Сіроманця</strong>
<p>Познайомився  з  лісом,  травою,  грозою,<br />
І  на  лапах  моїх  доцвітає  весна.<br />
Походив  по  снігах,  понапивався  водою,<br />
Понаслухав  рушниць  –  їм  немає  числа.</p>

<div>




</div>

<p>Вийшла  з  дому  зоря  й  піднімає  вітрило,<br />
Степ  з  лиманом  лягли  –  ждуть  вітрило  зорі…<br />
З-поза  хмари  на  вечір  дощем  засвітило  –<br />
То  вже  я  народивя  при  дубовій  корі…</p>
<p>Познайомились  дні,  день  за  днем  за  собою,<br />
Невелике  життя  засміялось  і  –  вже…<br />
І  тече  далина,  як  ріка  за  сосною,<br />
І  в  Сашковому  зошиті  il  a  neige…</p>
<p><em>1976</em></p>

<div></div>