<strong>Семенко Михайль – Фальшивим тоном </strong>
<p>Тремтячі тіні в душі моїй<br />
І вона.<br />
З нею — сум, а не радість німа,<br />
Невиразність мрій.<br />
Оголений стою на морозі,<br />
Конаю.<br />
В пів на шосту зустрінутись маю<br />
Там, на розі.<br />
Вперше була байдужа вчора.<br />
Без стону —<br />
Люблю — говорила нещирим тоном<br />
До зимного моря.<br />
Нещирим тоном? Нещирим тоном<br />
На запитання!<br />
Не можу цього пригадати без стону!<br />
Фальшивим тоном — кохання!</p>

<div>




</div>

<p>10. XI. 1916. Владивосток</p>

<div></div>