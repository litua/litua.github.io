Юрій Андрухович – Вуличний етюд<p>вітер то птах опівнічний змах<br />
що там за вікнами в сонних домах</p>
<p>тьмяні жарівки свічковий сад<br />
тихі водойми рожевих кімнат</p>
<p>риби на стінах безгучно шепочуть<br />
з кранів іржаві потоки хлюпочуть</p>
<p>отже прийшла кристалічна тверда<br />
з чорних лісів запізніла вода</p>

<div>




</div>

<p>промінь метелика в люстро влетів<br />
місячно вигнуті спини котів</p>
<p>чаші чарки на серветі</p>
<p>сервант</p>
<p>погруддя мислителя (певно кант)</p>
<p>іноді з піни фіранки лице<br />
виплине</p>
<p>ніби чекав я на це</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>