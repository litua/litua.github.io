<strong>Олександр Олесь – “Уймають болі єдині сни…”</strong>
<p>Уймають болі єдині сни,<br />
У сні лише мій біль стихає, —<br />
Ні зір, ні сонця, ні весни<br />
Без краю рідного немає.</p>

<div>




</div>

<p>Тут не співає ліс пісні,<br />
Казок тут струмінь не шепоче,<br />
Тут не сміються дні ясні,<br />
Тут не чарують сині ночі.</p>
<p>Тут, як в труні, нема життя!<br />
Болять лише криваві рани,<br />
Та плаче в грудях каяття,<br />
Що кинув ти свій край коханий.</p>
<p><em>28 травня 1925</em></p>

<div></div>