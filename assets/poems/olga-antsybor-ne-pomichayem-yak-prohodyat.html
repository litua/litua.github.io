<strong>Ольга Анцибор – Не помічаєм, як проходять роки… (переклад з Андрея Дементьева)</strong>
<p>Не помічаєм, як проходять роки,<br />
Похопимось,<br />
А їх нема вже тут.<br />
І всі свої помилки й хибні кроки<br />
Виносимо на запізнілий суд.</p>

<div>




</div>

<p>І кажемо:<br />
« Коли б іще раз жити,<br />
Інакше б прожили роки оці…»<br />
Але сумління вимагає звітів<br />
В житті спочатку, а не при кінці.</p>
<p>А жити б так, неначе ось настане<br />
Найголовніший<br />
І суворий суд.<br />
Живіть,<br />
Мовби даруєте на пам’ять<br />
Життя своє<br />
Тим,<br />
Що за нами йдуть.</p>

<div></div>