Юрій Андрухович – Азарт<p>У карти, так обшмульгані, що аж,<br />
засіли пан різник і пан музика.<br />
Була спокуса виграшу велика,<br />
а за вікном був гомін і пейзаж.</p>
<p>І все зійшло б гаразд, якби не піка.<br />
Вона не йшла — музика впав у раж,<br />
сказав собі: «Ти в пику його вмаж!<br />
Дивись, яка паскедна в нього пика!»</p>

<div>




</div>

<p>І різнику в чоло зацідив прасом.<br />
Той більш не буде торгувати м’ясом,<br />
він горілиць лежить і ні мур-мур.</p>
<p>У супроводі ґречних поліцаїв<br />
музика йде навік, мов у Почаїв,<br />
кудись далеко, певно, у тюрму.</p>
<p>автор: <a href="http://onlyart.org.ua/?page_id=44329"><strong>Юрій Андрухович</strong></a></p>

<div></div>