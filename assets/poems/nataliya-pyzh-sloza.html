<strong>Наталія Пиж – Сльоза</strong>
<p>Неначе капелька прозорої роси,<br />
Неначе капелька холодного дощу,<br />
Неначе капелька джерельної води<br />
Сльоза солона випекла щоку.<br />
Вона блищала на обличчі молодім,<br />
Вона сіяла як коштовний камінь,<br />
А у серці блискавка і грім<br />
Наганяли чорні, непроглядні хмари.<br />
Хмари диму, попелу, образ,<br />
Хмари нещасливого кохання,<br />
Хмари неправдивих ніжних фраз,<br />
Чорні хмари тихого страждання.<br />
І сльоза, неначе капля дощова,<br />
Що так довго по вікну стікає,<br />
Вже дорогу випекла вона<br />
І по ній у інший світ втікає.<br />
Залишає на щоці сліди,<br />
Залишає відблиск того слова,<br />
Що забуте серцем назавжди,<br />
Що не вимовить душа його ніколи.</p>

<div></div>